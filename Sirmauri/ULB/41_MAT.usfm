\id MAT
\ide UTF-8
\rem Copyright Information: Creative Commons Attribution-ShareAlike 4.0 License
\h मत्ती
\toc1 मत्ती का सुसमाचार
\toc2 मत्ती
\mt1 Matthew
\mt1 मत्ती
\c 1
\p
\v 1 अब्राहम कै सन्तान, दाऊद की सन्तान यीशु मसीह की वंशावाली।
\v 2 अब्राहम से इसहाक पोएदा होआ, इसहाक से याकूब पोएदा होआ ,याकूब से यहूदा ओरो तेसके भाऐ पोएदा होऐ।
\v 3 यहूदा ओरो तामार से फिरिस ओरो जोरह पोएदा होऐ, ओरो फिरिस से हिस्त्रोन पोएदा होआ, ओरो हिस्त्रोन से एराम पोएदा होआ ।
\v 4 एराम से अम्मीनादाब पोएदा होआ, ओरो अम्मीनादाब से नहोशोन, ओरो नहशोन से सलमोन पोएदा होआ ।
\v 5 सलमोन ओरो राहब से बोअज पोएदा होआ, बोअज ओरो रूत से ओबेद पोएदा होआ, ओरो ओबेद से यिशै पोएदा होआ
\v 6 ओरो यिशै सै दाऊद राजा पोएदा होआ, ओरो दाऊद से सुलैमान तियों बेटमाणिष कै पोएदा होआ जू आगै उरिय्याह कै पोत्नै थै ।
\v 7 ओरो सुलैमान कै रहबाम पोएदा होआ, ओरो रहबाम से अबिय्याह पोएदा होआ, ओरो अबिय्याह से आसा पोएदा होआ ।
\v 8 आसा से यहोशाफात पोएदा होआ, यहोशाफात से योराम पोएदा होआ, ओरो योराम से उज्जियाह पोएदा होआ ।
\v 9 ओरो उज्जियाह से योताम पोएदा होआ, ओरो योताम से आहाज पोएदा होआ, आहाज हिजकिय्याह पोएदा होआ ।
\v 10 हिजकिय्याह से मनश्शिह पोएदा होआ, ओरो मनश्शिह से आमोन पोएदा होआ , आमोन से योशिय्याह पोएदा होआ ।
\v 11 ओरो बोन्धै बोणैबा बेबीलोन जाणौ कै समय में योशिय्याह से यकुन्याह, ओरो तेसकै भाऐ पोएदा होऐ।
\v 12 बन्धै होऐबा बेबीलोन पहुंचणौ कै बाद यकुन्याह से शालतिएल पोएदा होआ , ओरो शालतिएल से जरुब्बाबिल पोएदा होआ ।
\v 13 जरुब्बाबिल से अबीहूद पोएदा होआ , ओरो अबीहूद से इल्याकीम पोएदा होआ , ओरो इल्याकीम से अजोर पोएदा होआ ।
\v 14 ओरो अजोर से सदोक पोएदा होआ , ओरो सदोक से अखीम पोएदा होआ , ओरो अखीम से इलीहूद पोएदा होआ ।
\v 15 इलीहूद से इलियाजार पोएदा होआ , ओरो इलियाजार से मतान पोएदा होआ ,ओरो मतान से याकूब पोएदा होआ ।
\v 16 ओरो याकूब से यूसुफ पोएदा होआ ,जू मरियम का घौरवाल़ा थिया , ओरो मरियम से यीशु जू मसीह कहलांव पोएदा होआ।
\v 17 इथकारिऐ अब्राहम से दाऊद तोड़ी चौऊदो पीढ़ी होई , ओरो दाऊद से बेबीलोन खै बोन्धी होऐबा पहूंचणौ तोड़ी चौऊदौ पीढ़ी ,ओरो बोन्धी होऐबा बेबीलोन से पहुंचणौ तोड़ी कै समय से मसीह तोड़ी चौऊदो पीढ़ी होई ।
\v 18 यीशु मसीह का जन्म ऐशैखै होआ ,जोलौ तेसकी मां मरियम कै सोगाऐ यूसुफ कै साथै होऐ गोऐ, तिथकै कोठै होणौ दो ओगवाड़िओ से पवित्र आत्मा की ओर से तेंयांरे होल़किणु होऐ गो।
\v 19 तोबै तेयांरा घौरवाल़ा यूसुफ जू धर्मी थिया तियों खै बदनाम कोरनै ना चांव थिया , ओरो तेनै तियों खै चुपी छोड़नौ का विचार किया।
\v 20 जोबै तेनै इनु बातो खै सोचै लोई थी तोबै प्रभु का स्वर्गदूत तेसखै सुईणै दा दिखाई दिया ओरो सै बौल़दा लागा , हे यूसुफ दाऊद की सन्तान , तू अपणै घौरवाल़ै मरियम खै अपणै घोरै लाणौ खै डोरेया नै , जू तेयांरे गर्भ दो ओसो , सै पवित्र आत्मा की ओर सै ओसो ।
\v 21 सै ऐक बेटै खै जन्म देंदै ओरो तू तेसको नांव यीशु राखैया , जैथु सै अपणै लोगो का ओरो सै तिनकै पापो का उधार कोरदा ।
\v 22 ऐजो सोबै इथ कारिऐ हौ जू वचन प्रभुऐ भविष्यवक्ता के दवारा बौल़ै राये थिया ,सै पूरा होंव।
\v 23 देखेया ऐक कुंवारै होल़किणौ वाल़ै होंदै ओरो ऐकी बेटै खै जन्म देंदै , ओरो तेसको नांव इम्मानुएल राखेया, जिथका मतलब ओसो- पोरमेश्वर ओमारै साथै ओसो ।
\v 24 तोबै यूसुफ कै नींद खोलै ओरो सै उबा बिजा ओरो प्रभु के दूतो कै आज्ञा के अनुसार अपणै घोरवालै खै अपणै कागी लाऐ
\v 25 ओरो जांव तोड़ी तियें बेटै खै जन्म ना दी तांव तोड़ी यूसुफ तेयांरे धोरे हुटी नै , ओरो तेनै तेसको नांव यीशु राखौ ।
\c 2
\p
\v 1 हेरोदेस राजा के दूसो दै जोबै यहूदिया के बैतलहम में यीशु का जन्म होआ , तोबै पूर्व से केंई ज्योतिषी यरूशलेम दे आऐबा पूछदै लागै
\v 2 यहूदियो का राजा जेसका जन्म होऐ रोआ , कुकै ओसो ? ओरो आमै पूर्व में तेसका तारा देखै राये ओरो तेसीखै प्रणाम कोरदै आऐ रोये
\v 3 ईथु शोणैबा हेरोदेस राजा ओरो तेसकै साथै सोबै यरूशलेम घबराये गोआ ।
\v 4 तोबै तेनै लोगो खै ओरो सोभी प्रधान याजक खै ओरो शास्त्रियों खै कोठै कोरेबा तिनु कैंईदु पूछु , की मसीह का जन्म कुकै होणा चेंई ?
\v 5 तिनुऐं तेसीखै बौल़ौ , की यहूदियों कै बैतलहम दा भविष्यवक्ता के दवारा ऐशैखै ही ल़ैखै राओ।
\v 6 हे बैतहलम तू जू यहूदा के देश में ओसो ,तू किसी बै रिती सै यहूदा कै अधिकारियों मुझ दा सोभी दा नानड़ा ना आथी, इथकारिऐ तांव पोरोदा ऐक अधिपति निकोल़दा , जू मेरी प्रजा इस्त्राएल कै रोखवाल़ै कोरदा ।
\v 7 तोबै हेरोदेसे ज्योतिषियों खै चुपी बोऐदैबा तिनु कैईंदु पूछु की तारा ठीक समय कोल़ौ देखीया थिया ।
\v 8 ओरो तेनै इथु बौल़ैबा तिनुखै बैतहलम खै भेजै ,की ज़ाओ ओरो तेसी भैईया कै बारै में सही-सही पोता कोरेया ,ओरो जोबै सै भेटै ज़ांओ तो मौखै शुज़ा देया ओरो हांव बै आऐबा तेसीखै प्रणाम कोरू ।
\v 9 सेजै राजा कै बात शोणैबा होटै गोऐ ,ओरो जू तारा तिनुऐं पूर्व दा दैखै राऐ थिया सै तिनकै आगै-आगै चाला ; ओरो जैथै भेईया थिया तियों जोगै पांदी ज़ाऐबा रोकै गोआ ।
\v 10 तेसी तारै खै देखैबा सै बोड़ै खुशी होऐ ।
\v 11 ओरो तिनुऐं तेसी घोरो दे ज़ाऐबा तेसी भेईया खै ओरो तेसकै माँ मरियम कै साथै देखा ,ओरो मुँह के बल झोकैबा तेसी भेईया खै प्रणाम किया ,ओरो अपणा-अपणा झोल़ा खोलेबा तेसीखै सुनु ओरो लोबान ओरो गन्धरस कै भेट चढ़ाऐ।
\v 12 तोबै सुईणै दो ऐजै चेतावनै पाऐबा हेरिदेस कै धोरै होजो नै ज़ाया ,ओरो सै ओकी बाटो बाटी अपणै देशो खै होटै गोऐ ।
\v 13 तिनकै ज़ाणौ कै बाद प्रभु का ऐक दूत यूसुफ खै सुईणै दा देखीया ओरो तेनै बौल़ौ , उबा बीज तेसी भेईया ओरो तेसकी माँ खै मिस्त्र देशो दै दोड़ै (भागै) ज़ा ; ओरो ज़ांव तोड़ी मौऐ ताखै नै बुल़ी , तांव तोड़ी तैथी रोऐआ, जैथुखै हेरोदेस ऐसी भेईया खै ज़ौंदा लागै रोआ , की तेसीखै मरवाऐ दैंदा ।
\v 14 तोबै सै रातै उबा बिजा ओरो तेसी भेईया ओरो तेसकै माँ खै लोऐबा मिस्त्र खै ज़ांदा लागा ।
\v 15 ओरो हेरोदेस कै मोरनौ तोड़ी तैथी रोआ , इथ कारिऐ जू वचन प्रभुऐ भविष्यवक्ता के दवारा बौल़ै राये थिया सै पूरा होंआ : मौऐ अपणा बेटा मिस्त्र दा बोईदा ।
\v 16 जोबै हेरोदेसेऐ ऐजो देखो की ज्योतिषियोंऐ तेसी आरी धोखा किया तोबै तेसीखै बैजाऐं गुस्सा आया ,ओरो लोगो खै भैजैबा ज्योतिषियों कै सही-सही बैताऐ ज़ाणौ कै समय कै अनुसार बैतलहम कै आस-पास कै जोगै कै सोभी भेईया खै जू दो सालो कै या तिथिदै नानड़ै ओसो मरवाऐ दिऐ ।
\v 17 तोबै जू वचन यिर्मयाह भविष्यवक्ता कै दवारा बौल़ै राये थिया सै पुरा होआ ।
\v 18 रामाह में ऐक करूण-नाद (आवाज) शुणै , रोऐयोंदे ओरो बड़ा विलाप ;राहेल अपणै नानड़िया कारिऐ रौ रोई थै , ओरो चूपी नै होंव थी इथकारिऐ की सै ऐबै ना रोई ।
\v 19 हेरोदेस के मोरनौ कै बाद प्रभु का दूत मिस्त्र में यूसुफ खै शुईणै दो आयेबा बौल़ौ ।
\v 20 ऊबा बीज़ ओरो भेईया ओरो तेसकै माँ इस्त्राएल के देशो दा चला ज़ा , ओरो जू भेईया कै प्राण लोणै चांव सै मोरै गोऐ ।
\v 21 ओरो सै उबा बिज़ा ओरो भेईया ओरो तेसकै माँ खै अपणै साथै लोऐबा इस्त्राएल कै देशो खै आया ।
\v 22 पोरो इथु शोणैबा की अरखिलाउस अपणै पिता हेरोदेस की जोगै यहूदिया पांदी राज्य कोरै ल़ौ , ओरो सै तैथै ज़ाणौ खै डोरै गोआ , तोबै होजौ सुईणै दो पोरमेश्वरो कैईंदै चेतावनै पाऐबा गलील प्रदेश खै होटै गोआ ।
\v 23 ओरो नासरत नांव कै नगरो दा बोसै गोआ , ताकि सेजा वचन पूरा होंव , जू भविष्यवक्ता कै दवारा बौल़ै राये थिया सै नासरी केहलांदा
\c 3
\p
\v 1 तिनु दूसो दो यहोना बपतिस्मा देणौ वाल़ा आऐबा यहूदियों के जंगलौ दा प्रचार कोरदा लागा ।
\v 2 मन फिराओ ,जेथुखै स्वर्ग का रज्य नज़दीक आऐ गोआ ।
\v 3 ऐजा सैजाईं ओसो जेसकै चर्चा यशायाह भविष्यवक्ता के दवारा होऐ रोऐ थै : जंगल़ौ दा ऐकी पुकारणौ वाल़ै का शब्द होऐ रोआ , की प्रभु का बाट तैयार कोरो ओरो तेसकै शोड़कै सीधी कोरो ।
\v 4 ऐजा यूहना ऊंटो को रोम कै खोटुणौ बामैं राऐ थिऐ , ओरो अपणै कमरै पुंडा चामड़े का पाटा बानै राये थिया ,तेसका खाणा टिड्डि ओरो भांवरी का मौं थिया ।
\v 5 तोबै यरूशलेम ओरो सोबै यहूदियां ओरो यरदन कै आस -पास सोबै जोगो कै लोग तेसकै धोरै आये ।
\v 6 ओरो तिनुऐं अपणै-अपणै पापो खै मानैबा यरदन कै नोदी दा तेसी कैईंदा बपतिस्मा लोआ ।
\v 7 जोबै तेनै बहुत से फरीसियों खै ओरो सदूकियों खै बपतिस्मा लोणौ खै अपणै धौरै आंदी बैई देखै ओरो तेनै बौल़ौ , हे सँपो कै बोच्चै तुओं खै कुणीऐ जताऐ राये ,की आणौ वाल़ै क्रोध सै दोऊड़ो ?
\v 8 इथकारिऐ मन फिराओ के योग्ये फल खाओ ।
\v 9 ओरो अपणै-अपणै सासोऊदु ऐजौ नै सोंचैया की ओमारा पिता अब्राहम ओसो । जेथुखै हांव तुंओं खै बुल़ु की पोरमेश्वर ईनु पाथरो लेई अब्राहमो कै लिऐ संतान पोऐदा कोरै सोको ।
\v 10 ऐबै कुराड़ै डाल़ौ कै जोड़ै पांदी राखै राये ,इथकारिऐ जू पेड़ आच्छा फल नै लांदा सै काटै देंदै ओरो आगै मुझै पाये देंदै ।
\v 11 हांव तो तिओं खै पाणी मुझै मन फिराओ का बपतिस्मा दोऊं ,पोर जू मेरे बाद आणौ वाल़ा ओसो सै मुँ दा शक्तिशाल़ी ओसो ,हांव तो तेसकै जुतै कै तस्मे(तोणैयारी) खोलणो कै काबिल बै ना आथी , सै तुओं खै पवित्र आत्मा ओरो आगै लेई बपतिस्मा देंदा ।
\v 12 तेसको छाज तेसकै हाथो दो ओसो , ओरो सै अपणौ खल़याण आच्छै सै साफ़ कोरदा , ओरो सै अपणै गेहूँ खै तो अपणै खातै दै कोठै कोरदा ,पोरो भूसो खै सै जल़ाऐ देंदा जू आग कोलोईं ना हेशदै ।
\v 13 तोलौ यीशु गलील दा यरदन कै किनारे यूहना कै धोरै बपतिस्मा लोंदा आया।
\v 14 पोरो यूहना तेसीखै ऐजौ बौल़ैबा रोकदा लागा , की मोखै तो तेरै हाथो लैई बपतिस्मा लोणौ कै जरूरत ओसो , ओरो तू मेरे धोरै आऐ रोआ ।
\v 15 ओरो यीशुऐ तेसीखै ऐजा उतर दिया , ऐबै तू ऐशैखै ही होणौ दै , जेथुखै आमू खै ऐशैखै ही धार्मिकता खै पोरै कोरणै , तोबै तेनै तेसकै बात मानै पाऐ ।
\v 16 ओरो यीशु बपतिस्मा लौऐबा तोलोई पाणी मुझी दा ऊबा आया ,ओरो तेसकै लिऐ आकाश खोल़ै गौ ,ओरो तेनै पोरमेश्वर के आत्मा खै कबूतर के समान उतोरदे ओरो आपी पांदी आंदै बैई देखै ।
\v 17 "ओरो देखैया ऐजै आकाशवाणै होऐ की : ""ऐजा मेरा प्रिय बेटा ओसो जेसीदा हांव बेजाऐं खुशी ओसो ।"
\c 4
\p
\v 1 तोबै आत्मा यीशु खै जंगल़ौ पुंडा लौऐ गोआ की शैतान लेई यीशु कै परीक्षा होंव ।
\v 2 ओरो सै चालीस दूस ओरो चालीस रात निराहार रोआ ,तोबै तेसी खै भूख लागै ।
\v 3 तौबै शैताने तेसकै धौरै आऐबा बौल़ौ , जै तू सौती पोरमेश्वर का बेटा ओसो तो बौल़ै दै की ऐजा पत्थर रोटी बोणै जांव ।
\v 4 यीशुऐ तेसीखै उतर दिया ,लैखै राओ की , आदमै केवल रोटी लेई जीवन्दा ना रोन्दा , पोरो हर ऐक वचन जू पोरमेश्वर के मुख से निकल़ौ तिथ लेई जीवन्दा रोन्दा ।
\v 5 तोबै शैतान तेसीखै पवित्र नगर कै ढ़ोबो खै लोऐ गोआ …,ओरो मन्दिर के कंगूरे पांदी खोड़ा कोरै दिया ।
\v 6 ओरो तेसी खै बौल़ौ , जे तू पोरमेश्वर का बेटा ओसो तो तू आपी खै ऐथेदा उदा छोड़ौ ; जेथुखै जेशैखै ल़ैखै राओ की सै तेरे विषय में अपणै स्वर्गदूतो खै आज्ञा देंदा ओरो सै ताखै हाथो हाथ टिपदै ;कोदी ऐशै खै ना होंव की तेरे लातो दा पत्थरो लेई ढ़ेस लागो ।
\v 7 यीशुऐ तेसी खै बौल़ौ, ऐशैखै बै ल़ैखै राओ की तू प्रभु अपणै पोरमेश्वर कै परिक्षा नै लोया ।
\v 8 तोबै शैताने तेसीखै ऐक बहुत बोड़ै पहाड़ो पांदी निया ,ओरो सारे संसार कै राज्य ओरो तिथका वैभव देखाऐ बा ।
\v 9 तेसीखै बौल़ौ , जै मोखै तू झौकै बा प्रणाम कोरै , तो ऐजो हांव सोबै ताखै देऐ दोऊंबा ।
\v 10 तोबै यीशुऐ तेसीखै बौल़ौ , हे शैतान दूर होऐ जा ,जेथुखै ल़िखै राओ : तू अपणै प्रभु पोरमश्वर को प्रणाम कोरैया ओरो केवल तेसकै ही उपासना कोरैया ।
\v 11 तोबै शैतान तेसकै धोरै दा होटै गोआ ,ओरो स्वर्गदूत आऐबा तेसकै सेवा कोरदे लागै ।
\v 12 जोबै तेनै ऐजो शुणु कै यहूना खै बोन्धै बाणै राये , तोबै सै गलील खै होटै गोआ ।
\v 13 ओरो सै नासरत खै छोड़ैबा कफरनहूम खै , जू झील के किनारे जबूलून ओरो नप्ताली देश में ओसो ज़ाऐबा तेथै रोंदा लागा ।
\v 14 ताकी जू यशायाह भविष्यवक्ता कै दवारा आगे बौल़ै राओ थियु सै पुरे होऐ ।
\v 15 जबूलून ओरो नप्ताली के देशो के झील कै किनारै, ओरो यरदन नदी के पार , अन्यजातियों कै ओरो गलील जोगै पांदी।
\v 16 जू लोग अंधकारो दे बोठै रोऐ थिऐ तिनुऐ बोड़ै ज्योतै देखै , ओरो जू मौतो के देश ओरो छांया दै बोठै रोऐ थिऐ , तिनु पांदी ज्योतै चोमकै।
\v 17 तोलौ यीशुऐ प्रचार कोरना ओरो ऐजो बौल़णौ शुरू कोरै दियु , की मन फिराओ जेथुखै स्वर्ग का राज्य नज़दीक आऐ गोआ।
\v 18 गलील कै झील के किनारे घुमदे बेई तेने दो भाई खै यानी शमौन खै जू पतरस कहलाओ थिया, ओरो तेसकै भाऐ अन्द्रियास खै झील में जाल फैरकादी बैई देखा ; जैथुखै सै मछवारे थिऐ।
\v 19 यीशुऐ तिनुखै बौल़ौ, मेरे पोछवाड़ियो आओ, ओरो हांव तुंवों खै आदमी पाकड़नौ वाल़ै बणाऊंबा।
\v 20 ओरो सै तोलोई जाल़ छोड़ैबा तेसकै पछोड़ियो होऐ गोऐ।
\v 21 तिथैदै आगै जाऐबा, यीशूऐ होजो दो भाऐ यानी जबदी कै बेटै याकूब ओरो तेसका भाई यूहना खै देखा, सै अपणै पिता जबदी कै साथै कैशती पांदी अपणै जाल़ ठीक कोरे लोऐ थियु। ओरो तेनै तिनुखै बै बोईदे।
\v 22 ओरो सै तोलोई अपणी किशती ओरो अपणे पिता छोड़ैबा तेसकै पाछै दै होऐ गोऐ।
\v 23 यीशू सारे गलील दा घूमदै बेई तिनकै आराधनालयों दा, ओरो पोरमेश्वर कै राज्य का सुसमाचार प्रचार कोरदा लागा ओरो लोगो की हर प्रकार की बिमारी ओरो समस्या खै दुर कोरदा लागा।
\v 24 ओरो सारे सीरीया के देशो दै तेसकै चर्चा फोऐलै गोऐ; ओरो लोग सोभी बिमारो खै जू कैंईं प्रकार के दु:खो दै पोड़ैयोंदै थिऐ। ओरो जिनुदी दुष्टात्माऐँ थै ओरो मिर्गीवाल़ै ओरो अधरंग कै रोगी खै बै तेसकै धौरै लाऐ ओरो तेनै तिनुखै ठीक कोरै दिऐ।
\v 25 इथकारिऐ गलील ओरो दिकापुलिस,यरूशलेम, यहूदिया, ओरो यरदन नदी कै पारो दै भीड़ कै भीड़ तेसकै पछवाड़िओ होऐ गोऐ।
\c 5
\p
\v 1 यीशु भीड़ देखैबा पाहड़ो पांदी चोढ़ै गोआ, ओरो जोबै बोठै गोआ तोबै तेसकै चेलै तेसकै धौरै आऐ।
\v 2 ओरो तिनुखै जौर से बौल़ैबा उपदेश देंदा लागा:-
\v 3 धन्य ओसो सैजै जू मन कै दीन ओसो, जेथुखै स्वर्ग का राज्य तिनकाईं ओसो।
\v 4 धन्य ओसो सैजै जू शोक कोरो, जेथुखै सै शांतै पांदै।
\v 5 धन्य ओसो सैजै जू नम्र ओसो, जेथुखै सै धोरतै कै ओधिकारै होंदै।
\v 6 धन्य ओसो सैजै जू धार्मिकता कै भूखै ओसो तिशी ओसो, जेथुखै सै तृप्त होंदै।
\v 7 धन्य ओसो सैजै जू दयावन्त ओसो, जेथुखै तिनु पांदी बै दया कोरदै।
\v 8 धन्य ओसो जिनकै मन शुध्द ओसो, जेथुखै सै पोरमेश्वरो खै दैखदै।
\v 9 धन्य ओसो सैजै जू मेल कोरनोवाल़ै ओसो, जेथुखै सै पोरमेश्वरो कै पुत्र कहलादै।
\v 10 धन्य ओसो सैजै जू धार्मिकता कै कारण सताऐ जांओ, जेथुखै स्वर्ग का राज्य तिनकाईं ओसो।
\v 11 धन्य ओसो तुऐं, जौलौ मेरे कारण लोग तोवारै निन्दा कोरो, ओरो तुवों खै सताँव ओरो झुठु बौल़ैबा तोवारै विरूध सब प्रकार की झुठी बातो बौल़ौ।
\v 12 तोल़ौ तिऐं खुश ओरो मगन होया, जेथुखै तोवारे लिऐ स्वर्ग दा बड़ा प्रतिफल ओसो। ईथकारिऐ की तिनुऐं तिनु भविष्यवकताओ खै बै जू तुवों दै आगै आये रोऐ थिऐ तिनुखै बै ऐशैखैई सताऐ।
\v 13 तुऐं धोरती को नूण ओसो, पोरो जै नूण स्वाद बिगाड़ै दोंव तो तिथु किस चीज़ो लेई नूणाटो कोरणौ तोबै सै किथुईं काम को नै आथी, तो तिथु सिर्फ बाऐरै बैगाऐ दोंव तोबै सै आदमी कै लातो मुल़ै जैंगै जांव।
\v 14 तुऐं जगत की ज्योती ओसो जू गाँव पहाड़ो पांदी बोसै रोआ। सेजा गाँव छैपै ना सोकदा।
\v 15 जू लोग दिवा जल़ाऐबा पैमाने मुल़ै नै पोरो दीवट पांदी राखो, तोबै तिथु घेरैबा सोबै लोग खै पैयाशो लागो।
\v 16 इसी प्रकार तोवारो पैयाशो ओकी आदमी कै सामणै चमको की सै बै तोवारै आछै काम देखैबा तोवारै पिता कै जू स्वर्गो दा ओसो तेसकै बोड़ाऐ कोरो।
\v 17 ऐशैखै ना जाणैयां की हांव व्यवस्था या भविष्यवकताओ की किताबै लोप कोरदा आये रोआ, लोप नै पोरो पूरा कोरदा आये रोआ।
\v 18 ओऊ तुआ साच्चो-साच्‍चो बुलु कि जोबै तोडी आसमान ओरो धोरतै टौल़िऐ नै जावं, तोबै तोडी व्यवस्था मुझी एक मात्रा ओरो एक बिन्‍दु भै बिणा पुरौ होऐ न टौलौ।
\v 19 इथकारिऐ जू कुणिऐ छोटी से छोटी आज्ञा मुझदै कोसी ऐकीऐ बै तोड़े, तेशैखैईं लोगो बै शिखाऐआ, तेसिखै स्वर्ग कै राज्य में सोबिदा नानड़ा बौल़दै, पोरो जू कुणिऐ ईनु आज्ञा का पालन कौरला ओरो ओकी खै शीखला, तेसिखै स्वर्ग के राज्य में महान् बौलदै।
\v 20 ईथ कारिऐ हांव तुवों खै बुल़ु, जे तोवारै धार्मिकता शास्त्रियों ओरो फरीसियों कै धार्मिकता से बौड़ैबा ना होई, तो तुऐं स्वर्ग के राज्य में कोलोईं बै ज़ाऐ ना सोकदै।
\v 21 तुंऐं शोणै तो रोवलौ, की पुर्वकाल के लोगो खै बौल़ै राओ थियु कि हत्या नै कोरया, जू कुणिऐ हत्या कोरला से अदालत दा दण्ड के योग्य होंदा
\v 22 पोरो हांव तुंवों खै ऐजौ बुल़ु , की जू कुणिऐ अपणै भाई पांदी घुसा कौरल़ा, सै अदालत दा दण्ड के योग्य होंदा, ओरो जू कुणिऐ अपणै भाई खै निकामा बौलल़ा सै महासभा में दण्ड के योग्य होंदा, ओरो जू कुणिऐ बौल़ौ, जे हे मुर्ख से नरक के आग में दण्ड के योग्य होंदा।
\v 23 ओरो जै तू अपणै भेट वेदी पांदी लेईला, ओरो तेथै तू याद कोरै की, तेरे भाई के मन में तेरे लिऐ विरोध ओसो।
\v 24 ओरो अपणै भेट तेथी वेदी के सामणै छोड़ै दै, ओरो ज़ाऐबा आगे अपणै भाई आरी मेल मिलाप कोरेया तोबै आऐबा भेट चढ़ाया।
\v 25 जांव तोड़ी तू अपणै मुदाई के साथै बाटो पुडा ओसो, तेसी केंईदा पटापट मेल मिलाप कौर, कैंईं ऐशै खै नै होंव जै मुदाई ताखै हाकिमो खै सौंपो, ओरो हाकिम ताखै सिफाई खै सौंपे दोंव, ओरो तू बन्दीगृह होंऐं।
\v 26 हांव ताखै साचौ बुल़ु, जाव तोड़ी तू कौड़ी-कौड़ी भोरे नै दें तांव तोड़ी तू छोटै नै पाईदा।
\v 27 तुऐं शोणै तो राओ ऐ कि बौल़ौ थिऐ, व्यभिचार नै कोरेया ।
\v 28 पोरो हांव तुवों खै ऐजो बुल़ु, की जू जुणिऐ कौसी लड़की खै गलत नज़र सै देखलै तो तिनुऐ अपणै मन में व्यभिचार कोरै दिया।
\v 29 जै तेरै सोंऐं आख ताखै ठोकर खैयाओं, तो तू तियों आख निकाल़ैबा बेगाऐ दै, जेथुखै तेरे लिऐ ऐजोई बोड़िया ओसो जे तेरै अंगो मुझदो ऐक नष्ट ज़ाओ तो तेरा सारा शरीर नरक में पाऐ देंदै।
\v 30 जे तेरा सोंआ हाथ ताखै ठोकर खैयांओ, तो तू तेसी खै काटेबा बेगाऐ दे, जेथुखै तेरे लिऐ ऐजो ठीक ओसो, की जे तेरै अंगो मुझदो ऐक नष्ट ज़ाओ तो तेरा सारा शरीर नरक में पाऐ देंदै।
\v 31 ऐजो बै बौल़ै राओ थियु की जू कुणिऐ अपणै घरवाल़ी खै तलाक देणै चांव सै तियोंखै त्यागपत्र दोंव।
\v 32 पोरो हांव तुओं खै ऐजौ बुल़ु की जू कुणिऐ अपणी घरवाल़ी खै व्यभिचार के सिवा किथुईं ओर काराण से तलाक देला तो सै व्यभिचार कराओं,ओरो जू कुणिऐ तियों त्यागै योंदै आरी शादै कोरल़ा, सै व्यभिचार कराओं।
\v 33 होजौ तुऐं शौणै राओलौ की पूर्वकाल के लोगो खै खै बौल़ौ राये थियु, झुटी कसम नै खाया पोरो प्रभु कारिऐ अपणै कसम पोरै कोरेया।
\v 34 पोरो हांव तुओं खै ऐजौ बुल़ु की सोबै कसम नै खाआ, ना तो स्वर्ग की जेथुखै सै पोरमेश्वर का सिंहासन ओसो।
\v 35 ओरो ना धोरती की , जेथुखै सै पोरमेश्वर कै लातो कै चौकी ओसो ;ओरो ना ही यरूशलेम की जेथुखै सै महाराजा का नगर ओसो।
\v 36 अपणै मुडौ की बै कसम नै खाया जेथुखै तू ऐकी बाल़ौ खै बै ना तो उजला, ओरो ना ही काल़ा कोरै सकदा।
\v 37 पोरो तोवारे बात हां कै हां ओरो ना कै ना होणै चाईंऐ, जू किछै ईथुदु जादा होलौ सै बुराई लेई होंव।
\v 38 तुऐं शोणै तो राओलो की जैशैखै बौल़ौ, की आख कै बोदले आख, ओरो दांदो कै बोदले दांद।
\v 39 पोरो हांव तुओं खै ऐजौ बुल़ु की बुराई का सामना ना कोरेया, ओरो जू कुणिऐ तेरे सोंऐं खोखटै पांदी पटाका लालै, तेसकै ढोबौ खै ओका खोखटा बै फैरै देया।
\v 40 जै कुणिऐ तांव पांदी नालिश कोरेबा तेरा कुरता निणा चांओं, तसिखै दोहर बै निणौ दौ।
\v 41 जू कुणिऐ ताखै कोस बेकार में निणा चांओं, तो तू तसके साथै दौ कोस चाला ज़ा।
\v 42 जू कुणिऐं बै तांव कैईदु मागलै, तेसिखै देये दै, जू तांव केंईदु ओधारो निणौ चांओं, तेसी केंईदु मुँह ना मोड़ैया।
\v 43 तुंऐं शौणै राओ की जैशैखै बौल़ौ थिऐ, अपणै पड़ोसी आरी प्यार कोरैया, ओरो अपणै दुशमन आरी बैर कोरैया।
\v 44 पोरो हांव तुंओ खै ऐज़ौ बुल़ु की अपनै दुशमन आरी प्यार कोरैया ओरो अपणै सतानेवाल़ै कै लिऐ प्रार्थना कोरो।
\v 45 जिथ लैई तुंऐ अपणै स्वर्गीय पिता कै संतान ठोरल़ै जेथुखै सै अपणै भल़ै ओरो बुरै दू पांदी प्रगट कोरो, ओरो धर्मी ओरो अधर्मी दू पांदी मेंह बरसाओं।
\v 46 जै तुंऐं अपणै मित्र आरी केवल प्यार कोरल़ै , तो का फल होंदा? पोरो मेहसूल लोणौ वाल़ै बै तो ऐशैखैई नै कोरदै?
\v 47 जै तुंऐं केवल अपणै ही भाई खै नमस्कार कोरल़ै, तो कुणजा बोड़ा काम कोरो? ऐशैखै तो अन्यजाति कै लोग बै कोरोऐ?
\v 48 ईथकारिऐ की तुंऐं सिध्द बौणौ, जैशैखै तोवारा स्वर्गीय पिता सिध्द ओसो।
\c 6
\p
\v 1 सावधान रोया, तुंऐं आदमी खै देखणो कारिऐ धर्म कै काम नै कोरेया, नहीं तो तुंऐं अपणै स्वर्गीय पिता कैंईंदा कुछ बै फल ना मिलदा।
\v 2 ईथकारिऐ जोल़ौ तू दान कोरल़ा, तो अपणै आगे तुरही नै बोजाया, जैशैखै कपटै, सभाओ ओरो बाटो कोरो, ताकी लोग तिनकै बोड़ाऐ कोरो। हांव तुंओं खै साचौ बुल़ु की तुनुऐं अपणा प्रतिफल मेल़ै गोआ।
\v 3 पोरो जोल़ौ तू दान देईला, तो जू तेरा सोंवां हाथ कोरल़ा, तो तेरे डेरे हाथो खै पोता नै लागणा चेंईं।
\v 4 ताकी तेरो दान गुप्त रोंव, तोबै तेरा पिता ताखै गुप्त में देखला, ओरो ताखै प्रतिफल देला।
\v 5 जोल़ौ तू प्रार्थना कोरूला, तो कपटी कै समान ना होंव, सै तो लोगो खै देखणौ कारिऐ चर्चो ओरो शोड़कै कै मोड़ो दै खोड़ै होऐबा प्रार्थना कोरणै तिनुखै आछै लागो। हांव तुओं खै साचौ बुल़ु की तुनुऐं अपणा प्रतिफल पाऐ पाऐ।
\v 6 पोरो जोल़ौ तू प्रार्थना कोरल़ा अपणै कोठरी दा जा ओरो दवार बन्द कोरैबा अपणै पिता जू गुप्त में ओसो प्रार्थना कौर ;तोबै तेरा पिता जू गुप्त में ओसो ताखै प्रतिफल़ देला।
\v 7 प्रार्थना कोरदे बैई अन्यजाती कै ज़ैशैणै बक-बक नै कोरेया सै ऐशैखै जाणौ जै होमारे बहुतै बौल़ाणौ लेई शुणदै।
\v 8 तूंऐं तिनकै जैशैणै नै बोणैया, तोवारा पिता तोवारै मागणौ दो आगै की तोवारै का-का जारूत ओसो।
\v 9 तुंऐं ऐशैखैईं प्रार्थना कोरैया कोरैआ हे होमारै पिता तू जू स्वर्ग दा ओसो तेरौ नां पवित्र माणै ज़ांदो।
\v 10 तेरा राज्य आंव ; तेरे ईंछा जैशणै स्वर्ग दै पोरै होंव, तेशैखैईं धोरती पांदी बै पोरै होंव।
\v 11 ओमारी दूस भोरै की रोटी तू ऐल़ौ आमुखै दै।
\v 12 ज़ैशैखै आमै अपणै अपराधियों खै माफ कोरै राये, तेशैखैईं तू बै ओमरै अपराधो खै माफ कौर।
\v 13 ओरो अमुखै परिक्षा में नै पोड़णो देया, पोरो बुराई कैंईदे बोचाया जेथुखै राज्य ओरो पराक्रम ओरो मोहीमा सोदा तेरै ओसो आमीन।
\v 14 ईथकारिऐ जै तूंऐं आदमी कै अपराध माफ कोरल़ै, तो तोवारा स्वर्गीय पिता बै तुंओं खै माफ कोरदा।
\v 15 ओरो जै तूंऐं आदमी कै अपराध माफ नै कोरल़ै, तो तोवारा स्वर्गीय पिता बै तोवारै अपराध माफ नै कोरदा।
\v 16 ज़ोल़ौ तुऐं उपवास कोरल़ै तोल़ौ तोवारै मुँ पांदी उदासी नै होणै चाईं, जेथुखै सै अपणौ मुँ बाणैयोंदो राखै राखो, ताकी लोग तिनुखै उपवासै ज़ाणौ हांव तुंओं खै साचो बुल़ु, तिनुऐं अपणा प्रतिफल़ पाऐ राऐ।
\v 17 पोरो ज़ौल़ौ तुंऐं उपवास कोरल़ै अपणै मुडो पांदी तेल मोल़ैया ओरो मुँ धोया।
\v 18 ताकि लोग नै पोरो तेरा पिता जु गुप्त में ओसो ,ताखै उपवासै जाणौ । इस दशा में तेरा पिता जू गुप्त में देखो, ताखै प्रतिफल़ देला।
\v 19 आपी कारिऐ धोरती पांदी धोन कोठो नै कोरैया, जैथै किड़ा ओरो काई बै बिगाड़ौ, ओरो जैथै चोर सेंध ल़ांव ओरो चोरोऐ।
\v 20 पोरो अपणै कारीऐ स्वर्ग दा धोन कोठौ कोरो, जैथै ना तो किड़ा ओरो काऐ बिगाड़ौ , ओरो जैथै चोर सेंध ल़ांव ओरो ना ही चुरांओं।
\v 21 जैथै तेरा धोन होला तैथै तेरा मन बै लागेयोंदा रोला।
\v 22 शरीर का दिवा आख ओसो, ईथकारिऐ तेरै आख साफ हों, तो तेरा सारा शरीर बै उजियाला होंदा।
\v 23 पोरो जे तेरे आख बोरै होल़ै तो तेरा सारा शरीर बै बेकार होंदा, ईथकारिऐ सै जू ज्योतै मुँह दै ओसो जै आन्धियारा होला तो ऐजौ ईनारो कैईशै बोड़ौ होल़ो।
\v 24 कुण जांईं बै आदमै दो स्वामी कै सै ना कोरै सोकदा, जैथु खै सै ऐकी आरी बैर ओरो ओकी आरी प्यार कोरो, या ऐकी आरी मैल्योंदा रोला ओरो ओकी खै तुछ जाणदा, तुंऐ पोरमश्वर ओरो धन दू कै सेवा नै कोरै सोकदै।
\v 25 ईथकारिऐ हांव तुंओं खै साचौ बुल़ु, की अपणै प्राण कै चिन्ता नै कोरैया , की आमै का खांव ओरो का पीयों ; ओरो ना अपणै शरीर कै लिऐ की का बाम्दै, क्या प्रां भोजन सै, ओरो शरीर वस्त्र सै बोस़ैबा आथी ना।
\v 26 आकाश कै पक्षीयों खै देखो, सै ना तो बोंव, ओरो ना ही काटदै, ओरो ना ही खैतो पुन्डु कोठो कोरदै, तोबै बै तोवारा स्वर्गय पिता तिनुखै खैयांओंऐ, क्या तुंऐं तिनुदै जादा (बाकै)मुल्य ना आथी।
\v 27 तुंओं मुझीदा कुण ओसो जू, अपणै चिन्ता कोरैबा अपणै ऊम्बर ऐक घोड़ै बै बोड़ाऐ सोको?
\v 28 ओरो वस्त्र कारिऐ का चिन्ता कोरणै? जंगली सोसनों पांदी ध्यान कोरो की सै कैशैखै बोड़ो, सै ना तो काम कोरदै।
\v 29 तोबै बै हांव तिनुखै बुल़ुऐ की सुलैमान बै अपणै सोबै वैबव तिनु मुझी कोसी कै समान वस्त्र बाम्योंदै ना थी।
\v 30 ईथकारिऐ जोबै पोरमेश्वर धोरती को घास खै , जू ऐलौ ओसो ओरो दोतियो भाटौ पुन्डु पाऐ देन्दै, तेशैखै ही वस्त्र बोमावोंऐ तो हेँ अल्पबिश्वासियो, तुओं खै सै तिनुदै बोड़ैबा कैथु नै पेहचान्दा।
\v 31 ईथुकारिऐ तुंऐं चिन्ता कोरैबा ऐजौ नै बोल़ैया की आमै का खाऊंबै, या पियुंबै, या का बामुबै।
\v 32 जेथुखै अन्य जातै कै सोबै जोणै ईनु सोबि चीजौ खोज में लागै रोंव , पोरो तोवारा स्वर्गय पिता जाणौऐं की ईन सब चीजौ कै जरूरत ओसो।
\v 33 ईथकारिऐ आगै तुंऐ तेसकै राज्य ओरो धर्म कै खोज कोरो , तो ऐजी सोबै चीजो तुंओं खै ऐई मैल़ै जांदी।
\v 34 ओरो दोतिकै चींता ना कोरैया, दोतुकु दूस अपणै चींता खुद आपी कोरदा, ऐलको दूस ऐलकारिऐ ही दु:ख बेजाऐ ओसो।
\c 7
\p
\v 1 दोष मत लाया, तुंओं पांदी बै दोष लांदै।
\v 2 जैशैखै तुंऐं दोष लांव, तेशैखै ही तुंओं पांदी बै दोष लांदै, ओरो जैशी नापो लेई तुंऐं नापलै, तेसी नापो लेई तुंऐं खै बै नापदैऐ।
\v 3 तू अपणै भाई की आखैदा सांट कैथु देखै, ओरो अपणै आखै का लेकड़ा तेरे देखिदानै?
\v 4 जोबै तेरी आखै दा तिनका ओसो, तो तू अपणै भाई खै कैशैखै बोल़ै सोकै, की हांव तेरी आखै पोरशा तिनका निकाल़ै दोंऊ?
\v 5 हे कपटी आगै अपणी आखै पोरशा तिनका निकाल़ै कोर, तोबै तु अपणी भाई कै आखै का तिनका भली भाँती देखैबा निकाल़ै सोकै।
\v 6 पवित्र चीजो कुतै खै ना देया, ओरो अपणै मोती सुंगरो कै आगै ना देया, एशैखै ना होंव की सै लातो मुल़ी जेंगणो खै पांव, ओरो पाछु घोमैबा तुंवों खै ओपाड़ै बा खाऐ दोंव।
\v 7 मागल़ै, तो तुंओं खै देंदै ; जोल़ै तो तुंऐं पांदै, खोट-खोटाल़ै, तो तुंओं कारिऐ ऊंडु खोलदै।
\v 8 पोरो जू कुणिऐं मांगो बै, तेसी खै मैल़ै जांदो, ओरो जू कुणिऐ जोवला , तेसी खै भेटै जांदो, ओरो जू कुणिऐं खोट-खोटाला तेसीखै तेसी कारिऐ ऊंडु खोलदै।
\v 9 तुंवों मुझी दा ऐशणा कुणजा आदमै ओसो, जै तेसका बेटा तेसी कैंईदै रोटी मांगल़ै तो तेसी खै पाथर दोंव?
\v 10 ओरो जै माछै मांगो तो तेसी खै सांप दोंव?
\v 11 जोबै तुंऐं बुरे होऐबा, अपणै नानड़िया खै आछी चीजो देणी जाणौंऐ, तो तोवारा स्वर्गीय पिता अपणै मांगणोवाल़ै खै आछी चीजो कैथु नै देंदा?
\v 12 ईथुकारिऐ जू कुछ बै तुंऐं चांव की आदमै तोवारै साथ कोरो, तुंऐं बै तिनकै साथै ऐशैखै ही कोरो; जेथुखै व्यवस्था ओरो भविष्यवकताओं कै ऐजै शिक्षा ओसो।
\v 13 सांगड़ै दोऐल़ै पुंडै आगु हांडो, जैथ सै चौड़ै दोवल़ ओसो, सैजै बाट आसन ओसो, जू बाट बिनाश कै ढ़ोबो खै पहुंचाओं, ओरो बहुतै ओसो जू तिंदै आगै जांव।
\v 14 सेजै दोवर तंग ओसो ओरो कठीन ओसो सैजै बाट जू जीवन खै जांव ,ओरो कम ओसो सैजै जू तिथपांदी हांडो।
\v 15 झुठै भव्वष्यवकता कैईंदै सावधान रोया, जू भेड़ो कै भेशौदै तोवारै धोरे आंव, पोरो बाद मै सै ओपाड़ैबा खाये देणौ वाल़ै भेड़िऐ ओसो।
\v 16 तिनकै काम दैखैबा तुंऐं तिनुखै पोछैयाणै पांदै, सैजै लोग झाड़ी पोरशै अंगुर ओरो ऊँटकटारो पोरदै अंजीर तोड़ो?
\v 17 ईथकारिऐ हर ऐक आछा डाल़ आछा फल़ लांव, ओरो निकम्मा डाल़ बुरा ही फल़ लांव।
\v 18 आछा डाल़ कोल़ोईं बै बुरा फल़ नै लांदा, ओरो निकम्मा डाल़ आछा फल़ कोल़ोईं नै लांदा।
\v 19 जू- जू डाल़ आछा फल़ ना लांदा तेसी खै काटैबा आगै मुझी बेगाऐ दो।
\v 20 ईथकारिऐ तुंऐं तिनुखै तिनकै काम देखैबा पोशैयाणै पांदै।
\v 21 जू मोखै हे प्रभु- हे प्रभु बौल़ौ, तिनु मुझी दै हर ऐक स्वर्ग कै राज्य दै जांदै नै, ओरो सैजाईं जू मेरे स्वर्य पिता की ईछा पांदी हांडला।
\v 22 तेसी दूसै मोखै बेजाऐं लोग बौलदै, हे प्रभु- हे प्रभु क्या मोंऐं तेरे नांव सै भवष्यवाणी नै कोरी, ओरो तेरे नांव सै दुष्टआत्मा खै नै निकाल़ी ओरो तेरे नांव सै बोड़ै- बोड़ै का नै कोरी।
\v 23 तोबै हांव तिनुखै निशोंग बौल़ै दोऊंबा, मोऐ तुंवों खै कोल़ोईं नै जाणी। हे कुकर्म कोरणौ वाल़ै मेरे धोरे दे आगु जाव।
\v 24 ईथकारिऐ जू कुणिऐं मेरी ऐजी बातो शोणैबा तिनु खै मानल़ा, सै आदमै बुध्दीमान के समान ओसो, जेनै अपणौ घोर पोवाड़ो पांदी बाणौ।
\v 25 ओरो बोरखा लागै, ओरो खाल़ै- नाल़ै आऐ, ओरो ढ़ोंड चाल़ौ, ओरो तिथु घोरो दो टकराऊ, तोबै बै सै ढ़ोल़ी नै, जैथु तिथकी नींव पोहाड़ो पांदी। थी।
\v 26 पोरो जू कुणिऐं मेरी ऐजी बातो शोणैल़ा ओरो तिनु पांदी चालदा नै, सै तेसी निर्बुध्दि आदमी कै समान ओसो, जेणै अपणौ घोर रेतै पांदी बाणौ।
\v 27 ओरो बोरखा लागै, ओरो खाल़ै- नाल़ै आऐ, ओरो ढ़ोंड चाल़ौ, ओरो तिथु घोरो पांडो टकराऊ ओरो सै उदु ढ़ोल़ौबा सोत्येनाश होऐ गो
\v 28 जोबै यीशुऐ ऐजी बातो बौल़ै पाई, तोबै ऐशैखै हो की भीड़ तेसकै उपदेश (प्रचार) लेई हेरान होऐ गोऐ।
\v 29 जैथु सै तिनु शास्त्रियों कै समान नै आथी, पोरो अधिकारी कै समान तिनुखै उपदेश दोंव थिया।
\c 8
\p
\v 1 जोबै सै पोहाड़ो पोरेशा उतरा, तो ऐक बहुत बोड़ै भीड़ तेसकै पाछै दै होऐ गोऐ।
\v 2 ओरो देखैया, ऐक कोढ़ीऐ आयेबा तेसीखै प्रणाम किया ओरो बौल़ौ, जै हे प्रभु जै चांऐं, तो मोखै ठीक कोरै सोकै।
\v 3 यीशुऐ हाथ आगै कोरेबा तेसीखै छूंआ, ओरो बौल़ौ जै हांव चांऊ तू ठीक होऐ जा, ओरो सै तोल़ौईं कोढ़ो लेई ठीक होऐ गोआ।
\v 4 यीशुऐ तेसीखै बौल़ौ, देख कोसीखै ना बौल़ैया पोरो जाऐबा आपी खै याजक खै दैखा ओरो जू चढ़ावा मूसाऐ राखै राऐ तेसीखै चढ़ा, जू तिनु कारिऐ गोवाऐ होंव।
\v 5 ओरो जोबै सै कफरनहूम आया तो ऐक सुबेदारऐ तेसकै धोरे आयेबा तेसी आरी बेनतै कै।
\v 6 हे प्रभु, मेरा सेवक घोरे झोले का मारा बहुत दु:खी ओसो।
\v 7 तेनै तेसीखै बौल़ौ, हांव आयेबा तेसीखै ठीक कोरुबा।
\v 8 सुबेदारऐ उतर दिया ; की हे प्रभु हांव ईथु योग्य नै आथी, की तू मेरे छोतो मुल़ै आऐं, पोरो सिर्फ ज़ातै लेई बौल़ै दै तो मेरा सेवक ठीक होऐ ज़ादा।
\v 9 पोरो हांव बै पराधीन आदमै ओसो, ओरो सोफाऐ बै मेरे साथै ओसो, जोल़ो ऐकी खै बुल़ु, जै जा तो सै ज़ांवऐ, ओरो दुज़ैखै बुल़ी आ तो सै आऐ जांव, ओरो अओणै दास खै बुल़ु, ऐजो कोर तो सै कोरोऐ।
\v 10 इथु शोणैबा यीशु हेरान होऐ गोआ, ओरो जू तेसकै पाछैदै आंदै लागै रोऐ थिऐ, तिनु खै बौल़ौ; हांव तुओं खै साचो बुल़ु, की मोऐ इस्त्राएल में बै ऐशणा बिशवाश ना पाई।
\v 11 ओरो हांव तुओं खै साचो बुल़ु, की भोतेरे पूर्व ओरो पश्चिम दै आऐबा इब्राहीम ओरो इसहाक ओरो याकूब कै साथै स्वर्ग कै राज्य में बोठदै।
\v 12 ओरो राज्य कै सन्तान बाऐरै ईनारेदै राखै देंदै, तेथै रूणु ओरो दांद चाकणै पोड़दै।
\v 13 ओरो यीशुऐ सूबेदार खै बौल़ौ, जैशणा तेरा बिशवाश ओसो, तेशैखैईं तेरे लिऐ होऐ जांव:ओरो तेसका सेवक तोल़ौई ठीक होऐ गोआ।
\v 14 ओरो यीशु पतरस कै घोरै आऐबा तेसकी शाशु जू ज्वर में देखै।
\v 15 तेनै तेयांरा हाथ छुआं ओरो तेयांरा ज्वर उतरै गोआ, ओरो सै ओबै बैजैबा तेसकै सेवा कोरदै लागै।
\v 16 तोबै बेल़कु हो तोबै सै तेसकै धोरे बेजाऐ लोगो खै लाऐ जिनुदै दुष्टआत्मा थै ओरो तेनै तिनु दुष्ट आत्मा खै अपणै वचन लेई निकाल़ै दी, ओरो सोबि बिमारो खै ठीक कोरै दिऐ।
\v 17 ताकी जू वचन याशायाह भविष्यवाकता कै दवारा बौल़ै राओ थियु की पूरू हो, तेनै आपी ओमारै समस्या खै लोऐ गोआ ओरो ओमारी बिमारी खै लोऐ गोआ।
\v 18 यीशुऐ जोबै अपणै चोऊढ़ोबै खै बहुतै भीड़ दैखै तो झील कै पेईलै ढ़ोबैखै ज़ाणौ खै आज्ञा दै।
\v 19 ओरो ऐकी शास्त्रीऐ तेसकै धोरै दोऐ आऐबा बौल़ौ,की हे गुरू , जैथैबै कोथी तू ज़ाईला तो हांव तेरे पाछै-पाछै दा आंदा।
\v 20 यीशुऐ तेसीखै बौल़ौ, सेयाल़ी कै भट ओरो आसमान कै पोक्षी कै घोंसल़ै होंव, पोरो आदमी कै बेटै खै मूड राखणौ का बै ठांव नै आथी।
\v 21 ऐकी होजौ चेलैऐ तेसीखै बौल़ौ ,हे प्राभु मोखै आगै ज़ाणौ दै की हांव अपणै मँ बाप खै दाबै दोंऊ।
\v 22 यीशुऐ तेसी खै बौल़ौ, तू मेरे पाछैदा होऐ ज़ा, ओरो मुड़दै खै अपणै मुड़दै दोबाणौ दो।
\v 23 जोबै सै किशतिदा होटा, तो तेसकै चेलै तेसकै पाछैदै होऐ गोऐ।
\v 24 ओरो देखौ, की झीलो दा बेज़ाऐं ढ़ोंढ आऊ ओरो किशतै झीलो लेई डुबदी लागी, ओरो सै सोतै रोआ थिया।
\v 25 तोबै सै तेसकै धोरे आऐबा तेसीखै ऊबा बिज़ाल़ा, ओरो बौल़ौ , की हे प्रभु, आमुखै बौचा, आमै नाश होदै लागै रोऐ।
\v 26 तेनै तिनुखै बौल़ौ, हे अलपबिशवाशै, कैथु खै डोरो? तोबै तेनै ऊबै बेजैबा ढ़ोंढो ओरो पाणी खै झीड़कु, ओरो सोबै शान्त होऐ गो।
\v 27 ओरो लोग हेरान होऐबा बौल़दै लागै, की ऐजा कैशणा आदमै ओसो जू ढ़ोंढ ओरो पाणी बै तेसकै आज्ञा मानो।
\v 28 जोबै सै तिथ पाडा गदरेनियों कै देश खै पाहुंचा, तो जो आदमै जिनुदै दुष्ट आत्मा थै, कब्रो पोरदै नैकल़ैबा तेसी खै भेटै जू ऐईशै प्रचण्ड थै, कि कुणिऐं बै तियों बाटो पुंडा ज़ाऐनै सोको थिया।
\v 29 ओरो देखौ, तिनुऐं लेरो मारे बा बौल़ौ, हे पोरमेश्वर कै बेटै, ओमारा तांव आरी का काम ओसो? ओरो तू समय दा आगै आमुखै दु:ख देंदा ऐथै आये रोआ?
\v 30 तिनुदा दुरका कुछ सुंगरो का ऐक बोड़ा झुंड चोरै रोआ थिया।
\v 31 दुष्ट आत्माऐ तेसीखै बौल़ैबा बैनतै कोरै की, जै तू आमु खै निकाल़ै देईला, तो सुंगरो कै झुंडो दै भैजै दै।
\v 32 तेनै तिनुखै बौल़ौ, ज़ाव, ओरो सै नैकल़ैबा सूंगरो दै बोठै गोऐ ओरो देखौ , सोबै झुंड कड़ाड़े पांदी झोपटैबा पाणी मुझी होटै गोऐ ओरो डोबैबा मोरे गोऐ।
\v 33 ओरो चराणोवाल़ै दौड़ै गोऐ, ओरो नगर दै ज़ाऐबा ऐजी सोबै बातो ओरो दुष्ट आत्मा थी तिनुका सोबै हाल शुणायां।
\v 34 ओरो देखो सोबै नगर कै लोग यीशु आरी भेट कोरदै निकल़ै गोऐ ओरो तेसी देखैबा बैनतै कै, की ओमारै सेयानै पोरशा बाऐरै निकल़ ज़ा।
\c 9
\p
\v 1 तोबै सै किशती दा जाऐबा पांडा होटा, ओरो अपणै नगर खै आया।
\v 2 ओरो देखो कुछ लोगै ऐकी ओधरंग कै मारेयोंदै खै माज़ै पांदी राखैबा तेसकै धोरै लाया, यीशुऐ तेसका बिशवाश देखैबा , तेसी अधरंग कै मारेयोंदै रोगी खै बौल़ौ, हे बेटा ढ़ेट राखैया, ओरो तेरै पाप माफ होऐ गोऐ।
\v 3 इथु पांदी कैंईं शास्त्रीऐ सुंचु, ऐजा तो पोरमेश्वर कै निंदा कोरो।
\v 4 यीशुऐ तिनकी मन कै बातो समझैबा बौल़ौ, तुंऐं अपणै -अपणै सासोउदै बुरे बिचार कैथुखै कोरै लोऐ?
\v 5 आसान का ओसो? ऐजौ बौल़णौ, की तेरे पाप माफ होऐ, या ऐजौ बौल़णो, की ऊबा बीज़ ओरो चल फिर।
\v 6 पोरो ईथकारिऐ की तुंऐं जाणै पाव की आदमी कै बेटे खै धोरती पांदी पाप माफ कोरनो का अधिकार ओसो। तोबै तेनै अधरंग कै रोगी खै बौल़ौ, उबा बीज़ ओरो अपणा मांज़ा टीप, दौड़ै जा।
\v 7 सै उबै बैजैबा अपणै घोरो खै होटै गोआ
\v 8 लोग ईथु देखैबा डोरे गोऐ, ओरो पोरमेश्वर कै महीमा कोरदे लागै, जैनै आदमी खै ऐशणा अधिकार देऐ राऐ।
\v 9 तैथैदो आगै ज़ाऐबा यीशुऐ मती नांव कै ऐक आदमी खै महसूल कै चौकी पांदी बौठैयोंदा देखा, ओरो तेसी खै बौल़ौ , मूं पाछी होऐ जा। सै उबै बैजैबा तेसकै पाछैदा होऐ गोआ।
\v 10 ओरो सै घोरे खाणौ खांदा बोठा ओरो बहुतेरे महसूल लोणौ वाल़ै होजौ पाप्ये आऐबा यीशु ओरो तेसकै चेलै कै साथै खांदै बोठै।
\v 11 इथु देखेबा फरीसिऐं तेसकै चेलै खै बौल़ौ , तोवारा गुरू महसूल लोणौ वाल़ै ओरो पापियों कै बीच मुझी कैथु खै खांव?
\v 12 तेनै ईथु शोणैबा तिनुखै बौल़ौ, बेद भले ठीक खै नै पोरो बीमारो खै जारूर ओसो।
\v 13 तो तुंऐं जाऐबा ईथ का मतलम शैखै पाव, हांव बलिदान नै पोरो दया चांऊ, ओरो हांव धर्मियों खै नै पोरो पपियों खै बोईददा आये रोआ।
\v 14 तोबै यहोना कै चेलै तेसकै धोरै आयेबा बौल़ौ, का कारण ओसो की आमै ओरो फरीसी ऐईशैक उपवास कोरो, पोरो तेरे चेलै उपवास नै कोरदै?
\v 15 यीशुऐ तिनुखै बौल़ौ, का बोरातै, जोल़ौ तोड़ी दूल्ला तिनकै साथै ओसो शोक( दु:ख) कोरै सोको? पोरो सैजै दूस आंदै की दुल्ला तिनुदा ओलग कोरै देंदै, तोलो कै समय सै उपवास कोरदै।
\v 16 कोरै कोपड़ै का पेहनांवा पांदी कुणिऐं नै लांदा, ओरो सैजा पैगाम पेहनांवै दो कुछ षैखै पांव, ओरो सै जादा फाटै ज़ांव।
\v 17 नोंवा दाखरस पुराणी मशको दो नै भोरदै, जैथुखै ऐशैखै कोरणौ सै मशको फाटै ज़ांव, ओरो दाखरस बोऐ ज़ांव ओरो मशकें नाश होऐ ज़ांव, ओरो नोंवा दाखरस नुंईं मशकोऊदु भोरै दोंव ओरो सै दुईंनें बोचेयोंदी रोसो।
\v 18 तेनै तिनुखै ऐजी बातो बौल़ै लोई थी, की देखौ ऐक सेरदारे आऐबा तेसीखै प्रणाम किया ओरो हे मेरै धी ऐबी तोड़ी मोरै रोई, पोरो चालैबा अपणा तिंवों पांदी राख, तो सै जैवन्दै होऐ जान्दै।
\v 19 यीशु उबा बैजैबा अपणै चेलै कै साथै तेसकै पाछैदै होऐ गोआ।
\v 20 ओरो देखो, ऐक पोत्नै जैयांरै बारो सालो दुंडु बोंवों थियु तेसकै पाछैदै आऐबा ओरो तेसकै खोटुनौ पाला छुंआं।
\v 21 जेतुखै सै अपणै ससोऊदु सुंचो थै, की जै हांव तेसकै खोटुनौ खै बै छोंऐं पावंबै तो ठीक होऐ ज़ादै।
\v 22 ओरो यीशुऐ पाछु खै घोमैबा देखो, ओरो बौल़ौ, बेटी ढ़ेट कोरेया रो तेरे बिशवाशै ताखै ठीक कोरै, ओरो सैजै ओरत तोलोईं ठीक होऐ गोऐ।
\v 23 जोबै यीशु तेसी सरदार कै घोरै पहुंचा ओरो बाशुड़ी बोजाणौ वाल़ै ओरो भीड़ो खै हुल्लड़ मोचादैं देखा।
\v 24 हट ज़ावो,लड़की मोरै नै रोई, पोरो सोतै रोऐ, ईथ पांदी सै तेसका मजाक कोरदै लागै।
\v 25 पोरो ज़ोलौ भीड़ निकाल़ै दै, तोबै तेनै भीतरै जाऐबा लोडकी का हाथ पाकड़ा, ओरो सै जैवंदै होऐ गोऐ।
\v 26 ओरो ईयों बतो कै चोर्चा तेसी पुरै देश दै फोऐलै गोऐ।
\v 27 जोबै यीशु तेथैदा आगा बोड़ा, दो अंधै तेसकै पाछैदै ऐजौ बौल़ेबा चालै, की हे दाऊद की सन्तान, पांदी रेहेम (दया) कौर।
\v 28 जोबै सै घोरै पांहुंचा, तो दो अंधै तेसकै धोरै आये; ओरो यीशुऐ तिनुखै बौल़ौ,जै तुंवों खै बिशवाश ओसो, की हांव ऐजौ कोरै सोकु तिनुऐं तेसी खै बौल़ौ, हां प्रभु।
\v 29 तोबै तेनै तिनकी आखी छोंऐंबा बौल़ौ, तोवारै बिशवाश कै अनुसार तुंवों कारिऐ हों।
\v 30 ओरो तिनकी आखी होलै गोई, ओरो यीशुऐ तिनुखै चिताऐबा बौल़ौ; सावधान, कुणिऐं बै ऐजै बात नै जाणौ।
\v 31 ओरो तिनुऐं नैकल़ैबा पुरै देश में तिथकै बारे में बात फोईलाऐ दै।
\v 32 जोबै सै बाऐरै ज़ांदै लागै रोऐ थिऐ, तो देखो लोग ऐकी गुंगै खै जैसिदै दुष्ट आत्मा थै, तेसकै धोरै लाया।
\v 33 ओरो जोबै दुष्ट आत्मा निकाल़ै दै, तोबै सैजा गुंगा बौलादा लागै गोवा, ओरो भीड़ हेरान होऐबा बौल़दै लागै की इस्त्रएल में ऐशै खै कोलोई बै नै देखी।
\v 34 पोरो फरीसिऐं बौल़ौ, ऐजौ तो दुष्ट आत्मा कै सरदार कै साएता लेई दुष्ट आत्मा खै निकाल़ौ।
\v 35 ओरो यीशु सोबि नगर ओरो गाँव दा फिरदा रोआ, ओरो तिनकी सभा मुझी उपदेश दोंव थिया, ओरो राज्य का सुसमाचार प्रचार कोरो, ओरो हर प्रकार की बीमारी ओरो समस्या खै दूर कोरदा रोआ।
\v 36 जोबै तनै भीड़ देखै तो तेसीखै लोगो पांदी तरस आया, जैथुखै सै तिनु भीड़ो की नोंई जिथका कुणजाईं बै रखवाल़ा नै आथी, जू व्याकुल ओरो भोटकैयोंदै थिऐ।
\v 37 तोबै तेनै अपणै चेलै खै बौल़ौ, पाचेयोंदै खैत तो बहुतै ओसो पोरो मजदूर कम ओसो।
\v 38 ईथकारि खैत कै मालिक (स्वामी) आरी बैनतै ओसो कोरो की सै अपणै खैत काटनौ कारिऐ मजदूर भेजै दोंव।
\c 10
\p
\v 1 तोबै तेनै अपणै बाराह चेलौं खै ऊंडे बोऐदैबा, अशुध्द आत्मा (दुष्ट आत्मा) पांदी अधिकार दिया, की तिनुखै निकाल़ौ ओरो सोबि प्रकार की बीमारी ओरो सोबि प्रकार की दर्बलताओं खै दूर कोरो
\v 2 बारोह प्रेरितों (चेलै) कै नांव ऐजै ओसो: अगला शमौन, जू पतरस कहलांव ओसो, ओरो तेसका भाऐ अन्द्रियास; जबदी का बेटा याकूब ओरो तेसका भाऐ यहोना।
\v 3 फिलिप्पुस ओरो बर-तुल्मै थोमा ओरो महसूल लोणो वाल़ा मती, हलफै का बेटा याकूब ओरो तद्दे।
\v 4 शमौन कनानी,ओरो यहूदा इस्करियोती, जैणै तेसौखै पोकड़वाऐ बै दियाऐ॥
\v 5 इनुखै यीशुऐ ऐजै आज्ञा देऐबा भेजै अन्य जातियों कै ओर(ढ़ोबो) नै ज़ाया ओरो समरियों कै कोंसी नगर में प्रवेश (ज़ाया) नै कोरया।
\v 6 पोरो इस्त्रएल कै घोरानै कि खौऐयोंदी भेड़ो कै धोरै जाया।
\v 7 ओरो चालदै-चालदै प्रचार कोरो, ओरो बौल़ौ की स्वर्ग का राज्य नज़दीक आये गोआ।
\v 8 बीमारो खै ठीक कोरै दै: ओरो मोरैयौंदै खै जिवंदा, कोढ़ियों खै शुध्द कोरो: ओरो दुष्ट आत्मा खै निकाल़ौ: तुंऐ सेंतमेंत पाऐ राऐ।
\v 9 अपणै पटुकोंउदु ना सुनु, ओरो ना रूपा ओरो ना तांबा राखैया।
\v 10 बाटो पुडेखै नातो झोल़ा राखैया, ओरो ना दो कुरते, ना जुते ओरो ना लाठै कोरेया, ईथकारिऐ मजदूरो खै तिनको खाणो मिलऩु चेईं।
\v 11 जैसी कोसी नगर या गाँव दै ज़ाव ओरो पोता लाव की तेथै कुण योग्य ओसो ओरो ज़ाओ तोड़ी तेथैदै ना निकल़ौ, तेसी कागी रोआ।
\v 12 ओरो घोरे भिटै जांदै बैई तेसीखै आशर्बाद देया।
\v 13 जै तेसी घर कै लोग योग्य होल़ै तो तोवारा कल्याण तिनु पांदी पाहुंचदा, ओरो जै सै योग्य ना होल़ी तो तोवारा कल्याण तोवारेईं धोरे पाछु आंदा।
\v 14 ओरो जू कुणिऐ तुंवों खै सिवकार नै कोरल़ै, ओरो तोवारी बातो ना शुणल़ै, तेसी धोरै या नगर ज़ादै बैई अपणै लातो कै धूल बै झाड़ै पाऐया।
\v 15 हांव तुंओं खै साचौ बुल़ु, न्याय के समय तेसी नगर कै दशा सेहणै पोड़दै।
\v 16 देखौ, हांव तुंयों खै भेड़ो की तत्रे भेड़ियों कै बीच में छाड़ै दोंउ, ओरो सांपो कै तत्रे बुध्दिमान ओरो कबुतर की तत्रे भोल़ै बोणैयां।
\v 17 पोरो लोगो केईंदै सावधान रोऐया, ओरो सै तुंओं खै महासभाओं में देंदै , ओरो अपणै पनचायत में तुवों दै कोड़ै लादै।
\v 18 तुंऐं मुं कारिऐ हाकिमों ओरो राजाओं कै सामणै तिनु पांदी, ओरो अन्यजातिओं पांदी गवाह होणो कारिऐ पाहुंचाऐ ज़ांदै।
\v 19 जोबै सै तुंवों खै पाकोड़ल़ै तो ऐजै चिन्ता नै कोरेया, जै किस रिती सै, या का बौल़दै, पोरो जू कुछ बै आमु खै बौल़नौऐं, सै तुंवों खै तोलोईं बैताऐ देंदै।
\v 20 पोरो बौल़णो वाल़ै नै पोरो तोवारे पिता का आत्मा तुंवों खै बौल़दाऐ।
\v 21 भाऐ -भाई खे ओरो पिता बेटे के मारनो खै सोंपै देंदै, ओरो बोचै माँ बाप कै बिरोध में खोड़ै होंदै ओरो तिनुखै मारवा देंदै।
\v 22 मेरे नांव कै कारण सोबै लोग तुंवों आरी बेर (दुषमनाऐ) राखल़ै, पोरो जू लासट तोड़ी धीरज धोरला तेसकाई उध्दार होंदा।
\v 23 जोलौ सै तुंवों खै ऐकी नगर दै सतालै, तो ओकी ईंदा दौड़ै ज़ाया। हांव तुवों खै साचो बुल़ु, की तुंऐं इस्त्राएल कै सोबि नगरो दा ना घोमै गोई, ओरो आदमी का बेटा आऐ जांदा।
\v 24 ओरो चेला गुरू दै बोड़ा नै, ओरो ना दास अपणै स्वामी दा।
\v 25 चेलै का गुरू कै, ओरो दास कै स्वामी कै बराबर होणो बेजाऐं ओसो, जोलौ तिनुऐं घर कै स्वामी शैतान खै बौल़ा, तो तेसकै घोरे वाल़ै खै कैथुखै नै बौल़द?
\v 26 ओरो तिनुदै मत डोरेया जेथुखै किछै खोटै नै रेई, जू खोल़ैनै जांदो ओरो ना कुछ छैपै रोई, जू जाणै नै रोई।
\v 27 जू हांव तुवों खै ईनारे दो बुल़ु, तिथुखै पैयाशै दो बौल़ैया, ओरो जू कानों-कान शुणौ तिथुखै लेंटरो (छोतो) पांदी दा प्रचार कोरेया।
\v 28 जू शरीर खै नाश (घात)कोरो, पोरो आत्मा खै नाश (घात) नै कोरे सोकदै, ओरो तिनुदै मत पोरो जू आत्मा ओरो शरीर दू खै नरको दो नाश कोरै सोको।
\v 29 क्या पोऐसै मुझै दो गौरैये नै बिकदै? तोबै बै तोवारे पिता कै ईछै कै बिना तिनु मुझी दै ऐक बै धोरतै पांदी ना पोड़दै।
\v 30 तोवारै मुड़ो कै बाल़ बै सोबै गेणैयोंदै ओसो।
\v 31 इथकारिऐ डोरेया नै , ओरो तुंऐं बेजाऐ ओसो गौरैये दै बोड़ैबा।
\v 32 जू कुणिऐं आदमै कै सामणै मोखै मानै पाला, तिनुखै हांव बै अपणै स्वर्गीय पिता कै सामणै मानै पांदा।
\v 33 पोरो जू कुणिऐ आदमी कै सामणै मेरा इन्कार कोरला तेसी आरी हांव बै अपनै स्वर्गीय पिता कै सामणै इन्कार कोरदा।
\v 34 ऐशैनै समझैया की हांव धोरती पांदी मिलाप कोरणौ खै आऐ रोआ,हांव मिलाप कोरदा नै पोरो तलवार चलांदा आऐ रोआ।
\v 35 पोरो हांव तो आऐ रोआ, आदमी खै तिनकै पिता सै आरी , बेटी खै तेंयांरै माँ आरी, ओरो बहू खै तेयांरे शाशु आरी कोरै दोउंबा।
\v 36 आदमी कै दुशमन तेसकै घर कै ही लोग होदै।
\v 37 जू माँ बाप खै मुं दै जादा प्यारे जांला, सै मेरे योग्य नै आथी, ओरो जू बेटा या बेटी खै मुं दै जादा प्यारे जांला, सै मेरे योग्य नै आथी।
\v 38 ओरो जू अपणा क्रूस लोऐबा मेरे पाछैदा नै चालला सै मेरे योग्य नै आथी।
\v 39 जू अपणै प्राण बोचाला, सै तिनुखै खोऐ देंदा, ओरो जू मेरे कारण अपणै प्राण खोला सै तिनुखै बोचांदाऐ।
\v 40 जू तुंओं खै सिवकार कोरलै, सै मोखै सिवकार कोरो, ओरो जू मोखै सिवकार, सै मेरे भेजणै वाल़ै खै बै सिवकार कोरो।
\v 41 जू भविष्यवकता खै भविष्यवकता जाणैबा सिवकार कोरलै, सै भविष्यवकता का बोदला पांदा, ओरो जू धोर्मी जाणैबा धोर्मी खै सिवकार कोरले सै धोर्मी का बोदला पांदा
\v 42 जू कुणिऐं ईनु छोटे मुझदा ऐक चेला जाणैबा केवल ऐक गिलास शैल़ै पाणी का बै पियालै, हांव तुंवों खै साचौ बुल़ु ओरो सै किसी बै रिती सै अपणा प्रतिफल़ ना खोंदा।
\c 11
\p
\v 1 जोबै यीशुऐ अपणै बारोह चेलै खै आज्ञा देऐ दै, ओरो तो सै तिनकै नगरो पोरेशा उपदेश ओरो प्रचार कोरणो खै तेथदा होटै गोआ।
\v 2 यहोनाऐ जेलै पुंडा मसीह के कामो का समाचार शुणाऐबा अपणै चेलै खै तेसी कैईंदु ईथु पुछदा भेजा ।
\v 3 का आणौ वाल़ा तू ही ओसो, या आमैं ओकी कै बाट जुँ?
\v 4 यीशुऐ उतर दिया, की जू किछै तुंऐं शुणोऐं ओरो देखौऐ, सै सोबै जाऐबा यहोना खै बौल़ै दोव।
\v 5 की आन्धै देखौऐ ओरो लोगड़ै चालदै फिरदै लागै रोऐ, ओरो कोढ़ै ठीक होंदै लागै रोऐ ओरो जाऐरै शुणदै लागै रोऐ, ओरो मुडदै जीवदै होदै लागै रोऐ, ओरो कांगालो खै सुसमाचार शुणाऐं लोआ।
\v 6 ओरो धन्य ओसो सैजै जू मेरे कारण ठोकर नै खांदै।
\v 7 जोबै सै तेथै दै होटै गोऐ, तोबै यीशु यहोना कै बारे में लोगो खै बौल़दा लागा, तुंवों जंगलो पुडै किथु देखदै होटै रोऐ थिऐ? जै क्या हवा लेई हिलदै सरकण्डै खै?
\v 8 तोबै तुंऐं का देखदै होटै रोऐ थिऐ? क्या कोमल वस्त्र (खोटनौ) बामदै आदमी खै? देखो, पोरो जू कोमल वस्त्र (खोटनौ) बामों सैजै राजभवनो दै रोंव?
\v 9 तोबै कैथु खै होटै रोऐ थिऐ? क्या कोसीं भविष्यवकता देखदै?हां; हांव तुओं खै बुल़ु, या भविष्यवकता कैंईंदै बै बोड़ै खै।
\v 10 ऐजा सेजाईं ओसो, जसकै बारे में लैखै राव की , की हांव अपणै दूतो खै तेरे साथ भेजु जू तेरे आगै ताखै रास्ता तैयार कोरला।
\v 11 हांव तुओं खै साचौ बुल़ु, की जू ओरत पोरेशै जन्मै रोऐ, तिनु मुझी दा यहोना बपतिस्मा देणौ वाल़ै दा कुणिऐ बोड़ा नै आथी, पोरो जू स्वर्ग कै राज्य में दा छोटै सै छोटा ओसो तेसकैईंदा बोड़ा ओसो।
\v 12 यहोना बपतिस्मा देणौ वाल़ै दो ऐबी तोड़ी स्वर्ग कै राज्य तावलौ बोड़दौ लागो, ओरो बलवान तेसकैंईं दु आगु झीड़ो।
\v 13 यहोना तोड़ी सोबै भविष्यवकता ओरो व्यवस्था ओरो भविष्यवाणी कोरदै रोऐ।
\v 14 ओरो चाहे तो मानो, एलिय्याह जू आनोवाला थिया, ऐजा सेजाई ओसो।
\v 15 जैशकै शुनणौ कै कान होल़ै सै शौणै पाया।
\v 16 हांव ऐसी समय कै लौग कै उपमा कैशैखै दोंउ? सै तिनु नानड़िया कै समान ओसो, जू बोईजारो दै बौठैबा ऐकी दुज़ै खै बौल़ैया कोरो
\v 17 की आमै तेरे लिऐ बाशोड़ै बोजाऐ ओरो तुंऐं नै नाची , आमै बिलाप किया ओरो तुंऐ छातेऐ नै पीटी।
\v 18 जैथुखै यहोना ना खांदा आया ओरो ना पिंदा, ओरो सै बौल़ौ की ऐसीदै दुष्ट आत्मा ओस।
\v 19 आदमी का बेटा खांदा- पींदा आया, ओरो सै बौल़ौऐ की देखो पेटू ओरो पियक्कड़ आदमै, महसूल लोणौ वाल़ै ओरो पापियों का दोस्त (मित्र), पांदी ज्ञान अपणै कामों में साचा ठोराऐ राऐ।
\v 20 तोबै सै तिनु नगरो खै उधारहण देंदा लागा, जिंदै तेनै बेजाऐं सामर्थ कै काम कोरै राऐ थिऐ, जैथुखै तिनुऐ अपणा मन ना फिराऐ(बोदलै) रेई थी।
\v 21 हाये, खुरजीन; हाये बैतसैदा जू सामर्थ कै काम तुओं दै कोरे राऐ, जै सै सूर ओरो सैदा में किये जांव, तो टाट लोपेटैबा, ओरो खैऊड़ो मुझै बोठैबा, कोलौ मन फिराऐ पांदै।
\v 22 पोरो हांव तुंवों खै साचौ बुल़ु, न्याये के दूसो दै तोवरै दशा लेई सूर ओरो सैदा की दशा दा जादा सहेणौ योग्य होंदै।
\v 23 ओरो हे कफरनहूम, का तू स्वर्ग तोड़ी ऊंचा कोरै देंदै? तू तो अधोलक तोड़ी तोलका (धेनियों) जाईंदा, जू सामर्थ का काम तांव आरी कोरै राये, जै सै सदोम कोरदै तो सै ऐलो तोड़ी बोणैयोंदै होंदै।
\v 24 पोरो हांव तुंवों खै बुल़ु, की न्यायें कै दूसो दै तेरै दशा सै सदोम कै देश कै दशा बेजाऐं सेहनै योग्य होंदै।
\v 25 तोलौईं यीशुऐ बौल़ौ, हे पिता स्वर्ग ओरो धोरतै कै प्रभु, हांव तेरा धोन्यबाद कोरू, की तोंऐं ईनु बातो खै ज्ञानियों ओरो समझदारो कैईंदु छिपाऐबा राखो, ओरो नानड़िया प्रगट कियु
\v 26 हां हे पिता जेथुखै मोखै ऐजो आछौ लागो।
\v 27 मेरे पिताऐ मोखै सब कुछ सोंपै राऐ, ओरो कुणिऐं बै बेटा ना जाणौ थिया, केवल पिता; ओरो कुणजेईं पिता खै नै जाणौ थिया, केवल बेटा ओरो सै जेशी पांदी बेटा प्रगट कोरणा चांव।
\v 28 हे सब काम कोरणौ वाल़ौ ओरो बोझ सै दबैयोंदै लोग, मेरे धोरे आओ, हांव तुवों खै बिषराम दोउंबा।
\v 29 मेर जोवांऐं (जूआ) आपी पांदी टैपै पाओ; ओरो मुं कैईंदु शीखौ, जैथुखै हांव नम्र ओरो दीन ओसो: ओरो तुंऐं अपणै साशोदै शान्तै पांदै।
\v 30 जैथुखै मेरा जोवांऐं (जूआ) सहज ओरो बोझ होल्का ओसो।
\c 12
\p
\v 1 तोलकै समय में यीशु सब्त कै दूसै दा खैतो पुंडा होऐबा जांदा लागै रोआ थिया, ओरो तेसकै चेलै खै भूखै लागै, तो सै बाली तोड़ै-तोड़ैबा खांदै लागै।
\v 2 फरीसियोंऐ ऐजौ देखैबा तिनुखै बौल़ौ, दैख तेरै चेलै सै काम कोरदै लागै रोऐ, जू सब्त कै दूसो दो कोरणौ ठीक नै आथी।
\v 3 तेनै तिनुखै बौल़ौ, की तुंऐं पोढ़ै नै राई, जोल़ौ दाऊदै, जोबै सै ओरो तेसकै साथै भोखै रोऐ थिऐ तो का कियु?
\v 4 सै कैशैखै पोरमेश्वर खै घोरै होटै, ओरो भेटो की रोटी खाई, जिथु खाणौ खै ना तो सै ओरो नाही तेसकै साथै खै, पोरो याजक खै उचित थियु?
\v 5 या तुंऐं व्यवस्था दो पोढ़ै नै राई, की याजक सब्त कै दूसै मन्दिरो दी सब्त कै दूसो की बिधी खै तोड़णौ खै बै निर्दोष ठाराओं थिऐ।
\v 6 पोरो हांव तुंओं खै बुल़ु, की एथै ऐजौ ओसो की, जू मन्दिरो दा बै बोड़ा ओसो।
\v 7 जै तुंऐं इथका मतलब ज़ाणदै की हांव दया लेई खुश होंउ।
\v 8 आदमी का बेटा तो सब्त कै दूसो का बै प्रभु ओसो
\v 9 तेथैदा होटैबा सै तिनकै सभा कै घोरै आया।
\v 10 ओरो देखौ ऐक आदमै थिया, जेसका हाथ शोकै रोआ थिया; ओरो तिनुऐ तेसी पांदी दोष लाणौ खै तेसी कैईंदु पुछु , जै सब्त कै दुसौ दो ठीक (चांगा) कोरना सही ओसो?
\v 11 तेनै तिनुखै बौल़ौ, तुओं मुझदा कूण ओसो, जैसकै ऐक बै भेड़ हों, ओरो सै सब्त कै दूसै गोढ़ैवदै रिड़ो, ओरो सै तिंयों खै पाकड़ैबा ना निकाल़ौ?
\v 12 आछा, आदमै का मुल्य भेड़ दा बोड़ैबा ओसो, इथकारिऐ सब्त कै दूस भोलाऐ कोरणै उचित ओसो: तोबै तेनै तेसी आदमी खै बौल़ौ, अपणा (आगै कौर) हाथ बोड़ा।
\v 13 ओरो तेनै बोड़ाया, ओरो सै होजौ ओकी हाथौ कै जैशणा (नाईं ) आछा होऐ गोआ।
\v 14 तोबै फरीसिऐ बाऐरै जाऐबा तेसकै बिरोध में बात कोरै, की तेसी कैशैखै नाश कोरणा?
\v 15 इथु जाणैबा यीशु तेथैदा होटै गोवा, ओरो बेजाऐं लोग तेसकै पाछैदै होटै गोऐ; ओरो तेनै सोबि खै चंगा किया।
\v 16 ओरो तिनुखै चिताऐ, ओरो की मोखै प्रगट नै कोरेया।
\v 17 की जू वचन यशायाह भविष्यवकता कै दवारा बौल़ै राऐ थिया, सै पूरा हों।
\v 18 की देखो, ऐजा मेरा सेवक ओसो, जेसीखै मोऐं चोनै राऐ, मेरा प्यार, जैसी आरी मेरा मन खुशी ओसो: हांव अपणा आत्मा तिनु पांदी पांउबा ओरो सै अन्यजाति का न्याये का समाचार देंदा।
\v 19 सै ना तो झोगड़ा कोरल़ा ओरो ना धूम मोचांदा: ओरो ना बोईजारो पुडा तेसकै आवाज़ शुणदै।
\v 20 ओरो सै जेंगैयोंदै ओरो सरकण्ड़ै खै नै ताड़दा:ओरो धूंआ देणो वाल़ी बाती खै नै हीशौंदा, जांव तोड़ी न्याये खै प्रबल नै कोराई।
\v 21 ओरो अन्यजाति तेसकै नांव पांदी आशा राखदै।
\v 22 जोबै लोग ऐकी अन्धै-गूंगै खै जेसी दै दुष्ट आत्मा थी, तेसकै धोरै लाया; ओरो तेनै तेसी खै ठीक कोरे दिया, ओरो सेजा गुंगा बोल़ांदा ओरो देखदा लागै गोवा।
\v 23 इथकारिऐ सोबै लोग हेरान होऐबा बौल़दै लागै गोऐ, ऐजा का दऊद कै सन्तान ओसो।
\v 24 पोरो फरीसिऐ इथु शोणैब बौल़ौ, ऐजा तो दुष्ट आत्मा का सेरदार शैतान की सहायाता कै बिना दुष्ट आत्मा खै नै निकाल़द।
\v 25 तेनै तिनकै मन कै बात जाणैबा तिनुखै बौल़ौ; जैसी कोसी बै राज्य में फूट होंव, सै ओजड़ै जांव, ओरो कुणीऐं नगर या घराना दै फूट होंव सै बोणैयोंदो नै रोंदो
\v 26 ओरो जै शैतान ही शैतान खै निकाल़ला, तो सै अपणा ही बिरोध कोरे रोआ, तोबै तेसका राज्य या बोणैयोंदो नै रोंद?
\v 27 आछा, जै शैतान की सहायता सै दुष्ट आत्मा खै निकाल़दा, तो ओमारै वंश कोसी की सहायता लेई निकालदै? इथकारि सेजाई ओमारा न्याये चुकांदा
\v 28 पोरो जै हांव पोरमेश्वर की सहायता सै दुष्ट आत्मा खै निलालु, तो पोरमेश्वर का राज्य तोवारै धौरे आऐ गोआ।
\v 29 या कुणिऐं आदमै कोसीं बलवान कै घोरे जाऐबा तेसका समान लोटै सोको, जांव तोड़ी तेसिदै बलवान खै बाणै ना दी, ओरो तोबै सै तेसको घोर लोटै सोको।
\v 30 जू मेरे साथ नै आथी, सै मेरै बिरोध में ओसो, ओरो जू मेरै साथै कोठो नै कोरदा, ओरो सै खिंडाऐ दोंव।
\v 31 इथकारिऐ हांव तुंवोम खै बुल़ु, की आदमी कै सब प्रकार का पाप ओरो निंदा क्षमा कोरै देंदै, पोरो आत्मा कै निंदा क्षमा दै कोरदै।
\v 32 जू कुणिऐ आदमी कै बेटे कै बिरोध की बातो कोरला, तेसका ऐजा अपराध माफ कोरै देंदै, जू कुणिऐं पवित्र आत्मा कै बिरोध में कुछ बौल़ला, तेसका अपराध ना तो तेसकै लोक में ओरो पर लोक में माफ होंदा।
\v 33 जै डालो खै आछा बौल़ौ, तो तेसकै फल़ खै बै आछा बौल़ौ, ओरो डाल़ो खै निकामा बौल़ौ तो , तो तिथकै फल़ खै बै निकामा बौल़ौ, जैथुखै डाल़ फल़ कै पोछैयाण ओसो।
\v 34 हे सांप कै बोचै, तुंऐं बुरे होऐबा बै आछी बातो बौल़ौ? जैथुखै जू सासोउदु भोरै रोव सेजोईं ज़ातैदो आंव।
\v 35 आछा आदमै सासोउदी आछै भण्डार की आछी बातो निकाल़ौ, ओरो बुरा आदमै बुरी भण्डार की बातो निकाल़ौ।
\v 36 ओरो हांव तुंवो खै बुल़ु, की जू जू निकमी बातो आदमै बौल़ौ, न्याये कै दूसै हर ऐक बातो का लेखा देंदै।
\v 37 जैथुखै तू अपणी बातो कै कारण निर्दोष, ओरो अपणी ही बातो कै कारण दोषै ठोराऐ देंदा।
\v 38 इथ पांदी शस्त्रिऐ ओरो फरीसिऐ तेसिखै बौल़ौ, हे गुरू हांव तांव कैईंदा ऐक चिन्ह देखणा चांउ।
\v 39 तेनै तिनुखै उतर दिया, ऐसी जूगो कै बुरे, ओरो व्यभिचारै चिन्ह जोंदै लागै रोऐ, पोरो योना भविष्यवकता कै चिन्ह छोड़ेबा कुणजाईं चिन्ह ओका तिनुखै ना दी।
\v 40 योना तीन रात-दूस जल जन्तु कै पेटोउदा रोआ, तेशैखैई आदमी का बेटा तीन रात-दूस धोरती मुल़ै रोंदा।
\v 41 नीनवे कै लौग न्याये कै दूसै ऐसै जुगो कै लौग कै साथै उबै बैजैबा तिनुखै दोषै ठोरांदै, जैथुखै तिनुऐं योना खै प्रचार शौणैबा मन फिराया, ओरो देखैया, ऐजा सैजाई ओसो जू योना दा बै बोड़ा ओसो।
\v 42 दक्षिण कै राणै न्याये कै दूसै ऐसै जुगो कै लौग कै साथै उबै बैजैबा तिनुखै दोषै ठोरांदै, जैथुखै सै सुलैमान का ज्ञान शुणणौ कारिऐ धोरती कै कुणै पोरेशै आऐ, ओरो देखेया, ऐजै सेजैए ओरो जू सुलैमान दा बै बोड़ा ओसो।
\v 43 जोबै अशुध्द आत्मा आदमी पोरोशै नैकल़ै जांव ,तो शोकै जोगै दै आराम जोंदे लागै रोंव, ओरो पोतानै।
\v 44 तोबै बौल़ौ की हांव, अपणै तेसीं घोरे जांदै, जैथै दै आऐ रोऐ थै, पाछु जांदै, ओरो आऐबा तेसिखै सुना, झाड़ा- बुहारा ओरो सोजा सोजाया पांदै।
\v 45 तोबै सै जाऐबा आपी आरी ओरो बुरी सात आत्मा खै अपणै साथै लाई, ओरो सै तैथै बोठैबा वास कोरो, ओरो तेसी आदमी की पाछलै हालत ईथुदै बै बोरै होऐ जांव; इथु जुगो कै लौगो कै हालत बै ऐशणै होंदे।
\v 46 जोबै तेनै भिड़ो मुझी बातो कोरै लोई थी, तोबै तेसकै माँ ओरो भाऐ बाऐरे खोड़ै थिऐ, ओरो तेसी आरी बातो कोरणी चांव थिऐ।
\v 47 ओरो कुणिऐं तेसीखै बौल़ौ, जै देख, तेरै माँ ओरो तेरा भाऐ बाऐरे खोड़ै ओसो, ओरो तुंआरी बातो कोरणी चांव।
\v 48 इथु शौणैबा तेनै बौल़नो वाल़ै खै उतर दिया, मेरै माँ कूण ओसो? ओरो मेरा भाऐ कूण ओसो?
\v 49 ओरो अपणै चेलै कै ढ़ोबो खै अपणा हाथ अगवाड़ियो कोरेबा बौल़ौ, देखेया, मेरै माँ ओरो मेरा भाऐ ऐजै ओसो।
\v 50 जैथुखै जू कूणिऐं मेरे स्वर्गीय पिता की ईछा पांदी चालो सेजाईं मेरा भाऐ, ओरो मेरै बोईण , ओरो मेरै माँ ओसो।
\c 13
\p
\v 1 तैसि दुसै यीशु घोरो दा निकलैबा झिल़ौ कै किनारै जायै बौठा
\v 2 ओरो तैसके धोरै ऐशणी बोड़ै भीड़ कोठै हौऐ कि सै किश्‍तै पांदी चोढै गौआ, ओरो सोबै भीड़ किनारे पांदी खौड़े रौऐ।
\v 3 ओरो तेनै तिनुखै द्दान्‍तो दै बोहिति बातो बोलि, एक बीज बोणवाल़ा बीज बोंदा निकल़ा।
\v 4 बोंदै समय किछै बीज बाटौ कै किनारै छुटै ओरो पक्षीऐ आऐबा तिनु खाऐ पाऐ।
\v 5 किछै बीज पथरीली धोरतै पांदी छुटै,जिथै तिनु बोहितै माटै ना भैटी ओरो डुंगी माटै ना भैटणौ कै कारण सै तावल़ै जामै गौऐ।
\v 6 पोरो सूरज निकोल़नौ पांदी सै जोल़ै गोऐ, ओरो जोड़ ना पाकड़णो सै शोकै गोऐ।
\v 7 किछै बीज झाड़ि मुझी छुटै ओरो झाड़िऐ बोड़ेबा तिनु दोबाऐ दिऐ।
\v 8 पोरो किछै बीज आछै धोरतै पांदी छुटै, ओरो फल़ लैयाऐ, कुणिऐ शौ गुणा, कुणिऐ साठ गुणा, ओरो कुणिऐ तीस गुणा।
\v 9 जैसकै कान हौं सै शौणै पांव ।
\v 10 चेले ऐ तैसकै धोरै आऐबा बौलौ, तू लोगौआरी द्ष्‍टान्‍तो में बातो किथु कोरे?
\v 11 तेने ऊतर दिया, तुंओखै स्‍वर्ग कै राज्‍य कै भेदो खै समझ दै राऐ,पोरो तिनुखै नै
\v 12 जिथुखै जैसिकैईं ओसो ऐ,तेसि होजौ दैन्‍दे ओरो तैसिकैईं बोहुतु हौऐ जांदौ, पोरो जैसिकैईं किछै नै आथि,तैसिकैईं दौ जु किछै तेसिकैईं ओसो, सै बै ऊडु कोरदै।
\v 13 हांव तिनुखै द्‍दातो दै इथकारियै बातो कोरूं कि सै दैखेबा बै देखदै नै ओरो शुणैबा बै तिनकै शुणिदु नै,ओरो ना समझौ।
\v 14 तिनकै बारै (विषय) में यशायाह कै सै भविष्य‍वाणी पुरी हौं, तुऐं कानो लैईं तो शुणैऐ पोरो सोमझदै नै, ओरो आखी लैईं तो देखल़ै, पोरो तुओखै ना सुझल़ु।
\v 15 जिथखै इनु लोगों का मन मोटा हौऐ गोआऐ,ओरो तिनकै कानो लैईं ऊंचु शुणियों ओरो तिनुऐ अपणी आखी बोंद कोरै पाई कोदि ऐशै ना हौं कि सै आखी लैईं तो दैखो, ओरो कानो लैईं शुणौ ओरो मनो दौ सोमझो,ओरो तोबै जांव, ओरो हांव तिनुखै चंगा कोरूं।
\v 16 पोरो धन्‍य ओसो तुआरी आखी, कि सै देखौ ऐ ओरो तुआरै कान कि सै शुणौऐ।
\v 17 जिथु खै हांव तुंऔ खै साचो बुल़ु कि बोहुतै भविष्यवाकता ऐ ओरो धोरमिऐ चोऊ कि जु बातो तुंऐ देखौ ऐ, देखियौं, पोरो ना दैखि, ओरो जु बातो तुंऐ शुणौ ऐ, शुणीयोऐं, पोरो ना शुणी।
\v 18 ऐबै तुंऐ बीज बोणौ वाल़ै द्‍ष्‍टात् का अर्थ शुणौ।
\v 19 जु कुणिऐ स्‍वर्ग कै राज्‍य का वचन शुणैबा ना समझौ, तेसिकै मन में जु किछै बौऐ राऐ थिऊ, तैसकैईं दौ सैजा दुष्‍ट आऐ बा छिणैबा लोऐ जान्‍दा। ऐजा सैजाई ऐ, जु बाटो कै किनारे बोऐ राऐ थिया।
\v 20 ओरो जु पथरीली धोरतै पांदी बौऐ राऐ थिया, ऐजा सैजा ऐ, जु वचन शुणैबा तावल़ै ही आनन्‍द कै साथै मानै पांव।
\v 21 पोरो अपणै में जोड़ ना राखणौ कै कारण सै थोड़ैऐ ही दुसो का ओसो, ओरो जोबै वचन के कारण क्लेश या उपद्रव हौं, तो तावल़ै ही ठोकर खावं।
\v 22 जु झाड़ियो पांदी बोऐ राऐ थिया, सै सैजा ऐ जु वचन शुणौ ऐ, पोऱो ईयो संसार की चिंता ओरो धन का धोखा वचन खै दबाऐ दौ,ओरो सै फल़ ना लावं।
\v 23 ओरो जु अछि धोरतै पांदी बोऐ राऐ थियै, ऐजै सैजै ऐ, जु वचन शुणैबा समझौ ऐ, ओरो फल़ लावं, कुणिऐ शौ गुणा, कुणिऐ साठ गुणा, ओरो कुणिऐ तीस गुणा।
\v 24 यीशु ऐ तिनुखै एक हौजो द्‍ष्‍दान्‍त दिया, स्‍वर्ग का राज्‍य, तेसि आदमै कै समान ओसो जैणे अपणै खैतो दै आछै बीज बौऐ राऐ।
\v 25 पोरो जोबै लोगो सोतै रौऐ थियै तोबै तैसका दुश्‍मन आऐबा गैहूं कै बीचौ दै जंगली बीज बौऐबा चाला गौआ।
\v 26 जोबै अंकुर निकल़ै ओरो बाल़े लागी, तोबै जंगली दाणै कै पौधे बै देखिऐ
\v 27 इथ पांदी घोरो कै ऐ आऐबा तैसि बोलो, हे स्‍वामी, का तोंऐ अपणै खैतौ दा आछा बीज नै बौआ थिया?तोबै जंगली दाणै कै पोधै तिंदै कुकै दै आऐ?
\v 28 तेनै तिनुखै बोलो, ऐजा कोसि दुश्‍मन का काम ओसो, दास ऐ तेसि खै बोलो, का तेरी इछा ओसो की आमै जाऐबा तिथु कोठौ कोरै पांव?
\v 29 तेनै बोलौ, ना, ऐशै ना हौं कि जंगली दाणै कै पोधै कोठै कोरदै बैई तुंऐ तिथकै साथै गेहूं बै ऊडै गाड़ौ।
\v 30 काटणौ तोड़ी दुइनै एक साथै जामणौ दौ, ओरो काटणौ कै समय हांव काटणौवाल़ौ खै बोलुबा कि आगै जंगली दाणै कै पोधै कोठै कोरेबा जल़ाणौ खै तिनकै पूल़ै बांध पाव, ओरो गेहूं मेरे भण्‍डारौ दै कोठै कोरो।
\v 31 तेनै तिनुखै ऐक उधारण दिया; की स्वर्ग का राज्य राई कै दानै कै समान ओसो, जैसी कोसीं आदमिऐ नै बा अपणै खाते जा बोऐ दिया।
\v 32 सै सोबि बिजों दा नानड़ा ओसो पोरो जोबै बोड़ै जांव तोबै सोबि शागो कै पातो दा बोड़ा होंव, पोरो ऐशणा डाल़ बोणै जांव, की आसमान कै पक्षी आऐबा तेथकै डालो दा बसेरा कोरो।
\v 33 तेनै ऐक होजो उधाहरण तिनुखै शुणायां, की स्वर्ग का राज्य खमीर कै समान ओसो जैसी खै कोसीं ओरतै लोऐबा तीन पसेरे आटे आरी मिलाऐ दिया ओरो होंदे-होंदे सै सोबै खमीर होऐ गौ॥
\v 34 ऐजी सोबै बातो यीशुऐ उधाहरण कै दवारा लोगो खै बुल़ी, ओरो बिना उधाहरण कै तिनुखै किछै बौल़ौ नै थिया।
\v 35 की जू वचन भविष्यवकताऐ कै दवारा बौल़ै राऐ थिया, सै पुरा होंव की हांव उधाहरण देणो खै अपणो मुँ खुलबा: हांव तिनु बातो खै जू संसार की पोऐदा (उत्पति) दै गुप्त राखै रेई, तिनुखै प्रगट कोरूबा।
\v 36 तोबै सै भीड़ छोड़ैबा घोरो खै आया, ओरो तेसके चेलेऐ तेसके धोरे आऐबा बौल़ौ, की खेत कै जंगली दाणै का उधाहरण आमुखै समझाऐ दै।
\v 37 तेनै तिनुखै उतर दिया, की आछै बीज का बोणो वाल़ा आदमी का बेटा ओसो।
\v 38 खेत संसार ओसो, ओरो आछो बीज राज्य कै सन्तान ओसो ओरो जंगली बीज दुष्ट कै समान ओसो।
\v 39 जेसी बैरीऐ तिनुखै बोऐ राऐ सै शैतान ओसो; कटनी संसार का अन्त ओसो: ओरो काटनौ वाल़ै स्वर्गदूत ओसो।
\v 40 की जेशैखै जंगली दाणै कोठै कोरो ओरो ज़ल़ाऐ दोंव तेशैखैईं संसार कै अन्त में होंदो।
\v 41 आदमी का बेटा अपणै स्वर्गदूतो खै भेजदा, ओरो तेसकै राज्य दै सब ठोकर कै कारणो ओरो कुकर्म कोरणो वाल़ै खै कोठै कोरदा।
\v 42 ओरो तिनुखै आग कै कुंड में पांदा, तेथै रूणु ओरो दांद चाकणै पोड़दै।
\v 43 तेसी समय धर्मी अपणै पिता कै राज्य में सुरज कै जैशणा चमकदा ; जेसकै कान होलै सै शोणै पाया।
\v 44 स्वर्ग का राज्य खेतो दै चोरेयोंदे धन कै समान ओसो, जिनुखै कोसीं आदमीऐ चोंगैबा चोरे राव, ओरो मारे आनन्द कै जाऐबा ओएओ अपणा सब कुछ बैकेबा ओरो तिथु खेतो खै मोल़ै लो॥
\v 45 ओरो होजो स्वर्ग को राज्य व्यापारी के समान ओसो जू आछै मोती की खोज में थिया।
\v 46 जोबै तेसी खै बेजाऐं किमती मोती मिला तो तेनै जाऐबा सब कुछ बैके पौ ओरो तेसी खै मोलै लोआ।
\v 47 ओरो होजो स्वर्ग का राज्य तेसी बोड़े जाल कै समान ओसो, जू समुन्द्र दो फेरकाऐ राऐ, ओरो हर प्रकार की माछी खै लोपेटै रेई।
\v 48 ओरो जोबै भोरै गो, तो तिथुखै किनारे दो खैचै पौ, ओरो बोठैबा आछी-आछी माछी खै बासनौ दी कोठी कोरी, ओरो निकम्मी-निकम्मी बेगाऐ दी।
\v 49 संसार कै अन्त मेम ऐशैखैईं होंदो: ओरो स्वर्गदूत आऐबा दुष्टो खै धर्मी केईंदे अलग कोरदा, ओरो तिनुखै आग कै कुंड में बेगाऐ देंदा।
\v 50 तेथै रूणु ओरो दांद चाकणै पोड़दे।
\v 51 का तुऐ ऐजी सोबै बातौ तुऐं सोमझी ऐ, तिनिऐ तिनु बोलौ़, हां।
\v 52 तिनुऐं तेसीखै बौल़ौ, हां; तेनै तेसीखै बौल़ौ, इथकारिऐ हर ऐक शास्त्री जू स्वर्ग कै राज्य का चेला बोणै रोआ, तेसी गृहस्थ कै समान ओसो जू अपणै भण्ड़ार पोरोशै नुई ओरो पुराणी चीजो निकाल़ौ॥
\v 53 जोबै यीशुऐ ऐजै सोबै उधाहरण बौल़ै पाऐ, तो तेथैदा होटै गोवा।
\v 54 ओरो अपणै देशो दा आऐबा तिनकी सभा मुझी तिनुखै ऐशणा उपदेश देंदा लागै गोआ ; की सै हेरान होऐबा बौल़दे लागे ; की ऐसी खै ऐजै ज्ञान ओरो सामर्थ कै काम कुकै दै मिलै?
\v 55 जै ऐजा बाढ़ोई का बेटा नै आथी? ओरो ऐसकी माँ को नांव मरियम ओरो ऐसकै भाई कु नांव याकूब ओरो यूसुफ ओरो शमौन ओरो यहूदा नै आथी?
\v 56 ओरो ऐसकी सोबै बोईणी ओमारे बीच में नै रोंदी? तोबै बै ऐजो सोबै ऐसीखै कुकै दो मिलु?
\v 57 ओरो तिनुऐं तेसकै कारण ठोकर खाऐ, पोरो यीशुऐ तिनुखै बौल़ौ, भविष्यवकता अपणै देश ओरो अपनै घोर छोड़ैबा ओरो कोथी निरादर नै होंदा।
\v 58 ओरो तेनै तेथै तिनकै अबिशवश कै कारण बेजाऐं सामर्थ काम ना कोरी।
\c 14
\p
\v 1 तेसी समय में चौउथै देशो का राजा हेरोदेसऐ यीशु कै चर्चा शोणै।
\v 2 ओरो अपणै सेवक (नोकर) खै बौल़ौ, ऐजा यहोना बपतिस्मा देणौ वाल़ा ओसो: सै मोरैयोंदे मुझदा जीवन्दा होऐ रोआ, इथकारिऐ तेसी कैईंदे सामर्थ कै काम प्रगट होंदै लागै रोऐ।
\v 3 जैथुखै हेरोदेसऐ अपणै भाऐ फिलेप्पुस की पोत्नै हेरोदियास कै कारण, यहोना खै पाकड़ैबा बानै दिया, ओरो जेलखाने दा पाऐ दिया।
\v 4 जैथुखै यहोनाऐ तेसी खै बौल़ै राऐ थियु, की ऐसी खै राखना मोखै ठीक नै आथी।
\v 5 ओरो सै तेसीखै मारै देणा चांव थिया, पोरो लोगो दा डोरो थिया, जैथु सै तेसी खै भविष्यवाकता जाणो थिऐ।
\v 6 पोरो जोबै हेरोदेस का जन्म दिन आया, तो हेरोदियास की बेटीऐ उत्सव (खुशी) में नाचैबा हेरोदेस खै खुश कोरै दिया।
\v 7 इथकारिऐ तेनै शपथ खाऐबा वचन दिया, की जू कुछ तू मुं कैईंदु मागलै, हांव ताखै दोउंबा।
\v 8 तिऐं अपणी माँ कै उकसाई ओदै बौल़ै, की यहोना बपतिस्मे देणो वाल़ै कै मोठकोरै मोगालिदै ऐथी मोखै मगवाऐ दै।
\v 9 राजा दु:खी होआ, पोरो अपणै शपथ, ओरो साथी बोठैरोऐ लोगो कै कारण, आज्ञा दै, की देऐ दो।
\v 10 ओरो जेलखने दे लोगो खै छाड़ैबा यहोना को मुड काटवाऐ दियु।
\v 11 ओरो तेसको मुड थाल़ौउदु लोऊ, ओरो लड़की खै देऐ दियु; ओरो सै तिथुखै अपणी माँ कै धोरे लोऐ गोऐ।
\v 12 ओरो तेसकै चेलेऐ आऐबा ,तेसकै लाश लोऐ गोऐ ओरो तिओं दोबाऐ दै, ओरो जाऐबा यीशु खै सुसमाचार दिया।
\v 13 जोबै यिशुऐ ऐजो शुणु , तो सै किशती दा जाऐबा ऐकी शुणसान जोगै दा होटे गोआ, ओरो इथु शोणैबा नगर-नगर दै हांडेबा तेसकै पाछै दै होटे गोऐ।
\v 14 तेनै जांदी बैई बोड़ै भीड़ देखै ; ओरो तिनु पांदी तरश खाया; ओरो तेनै तिनकै बिमारो खै ठीक कोरे।
\v 15 जोबै बैल़कु होंदो लागो , तोबै तेसकै चेलेऐ तेसकै धोरे आऐबा बौल़ौ, ऐजै तो शुणसान जोगै ओसो ओरो बेरिंदु लागै रोव, ओरो लोगो खै बिदा कोरे दो, की सै बस्तियो दै जाऐबा आपी कारिऐ खाणौ खै मोलै लांव।
\v 16 ओरो यीशुऐ तिनुखै बौल़ौ, तिनकु जाणो जारूरेई नै आथी, ओरो तुऐंईं इनुखै खाणौ खै दोव।
\v 17 तिनुऐं तेसी खै बौल़ौ, इथै तो आमु कैंईं पांच रोटी ओरो दो माछी छोड़ैबा किछै नै आथी।
\v 18 तेनै बौल़ौ, तिनुखै इथै मेरे धोरे लाव।
\v 19 तोबै तेनै लोगो खै घासो पांदी बोठणो खै बौल़ौ, ओरो तिनु पांच रोटी ओरो दो माछी खै कोरी; ओरो स्वर्गो की ढ़ोबो खै देखैबा धन्यबाद किया ओरो रोटी तोड़ै-तोड़ैबा चेले खै दी, ओरो चेलेऐ लोगो खै दी।
\v 20 ओरो सोबै खाऐबा छोकै गोऐ, ओरो तिनुऐं बोचैयोंदे टुकड़े की भोरेयोंदी बारो शैकड़ी भोरी।
\v 21 ओरो खाणौ वाल़ै बेटमाणिषो ओरो नानड़िया खै छोड़ेबा पांच हजार आदमी के करिब थिऐ।
\v 22 ओरो तेनै शेट चारे अपणै चेले खै बरबस किशती दे बोठाल़ै (चढ़ाऐ), की सै तिनुदै आगै पांडै जांव, जांव तोड़ी तिनुऐ लोगो खै बिदा नै कोरी।
\v 23 तिनुऐं लोगो खै बिदा कोरे दिऐ, ओरो प्रर्थना कोरदै अलग पोवाड़ो पांदी होटै गोआ; ओरो बैल़का तेथै ऐकली थिया।
\v 24 तियों घोड़ी दै कैशतै झीलो कै बीच लहरो दै डगमगाये रोऐ थै, जैथु खै हवा सामणै थै।
\v 25 ओरो सै अधै रातेये कै करीब झिलो पांदी हान्ड़बा तिनकै धोऐ आया।
\v 26 ओरो चेले तेसीखै झीलो पांदी हाडदै बेई देखेबा घोबराऐ गोऐ, ओरो बौल़दै लागै, की ऐजा भूत ओसो; ओरो डरकेमारै लेलयांदै लागै।
\v 27 ओरो यीशुऐ शेट चारे तिनु आरी बोतो कोरदा लागा, ओरो बौल़ौ, ढ़ेट कोरेया; हांव ओसो; ओरो डोरेयांनै।
\v 28 ओरो पतरसेऐ तेसी खै उतर दिया, हे प्रभु, जै तू ही ओसो, तो मोखै अपनै धोरे पाणी पांदी हांडणो कै आज्ञा दै।
\v 29 ओरो तेनै बौल़ौ, आऐ जा: तोबै पतरस किशती पोरेशा ओतरेबा यीशु कै धोरे पाणी पांदी जांदा लागा।
\v 30 पोरो हवा देखैबा, डोरै गोआ, ओरो जोबै डुबदा लागा, जोर सै बौल़ौ, हे प्रभु, मोखै बोचा।
\v 31 ओरो यीशुऐ शेट चारे अपणा हाथ आगै कोरेबा तेसी खै थामै पाऐ, ओरो तेनै बौल़ौ, हे अल्पबिशवाशै, तोऐं कैथुखै सन्देह किया?
\v 32 जोबै सै किशती दै होटै गोऐ, तोबै हवा रोकै (थोमें) गोऐ।
\v 33 इथु पांदी जू किशती दै थिऐ, तिनुऐं तेसी खै झोकैबा बौल़ौ, सच में तू पोरमेश्वर का बेटा ओसो।
\v 34 सै पार ओतरेबा गन्नेसरत देश दे पोउंचै।
\v 35 ओरो तेथै कै लोगेऐ तेसी खै पोछेयाणैबा आस-पास कै सोबै देशो दो बौल़ै दियु, ओरो सोबि बिमारो खै तेसकै धोरे लाओ।
\v 36 ओरो तेसी कैईं बेनतै कोरदै लागै, की सै तिनुखै अपणै खोटणौ कै पालै खै ही छुणो दै: ओरो जैतरैऐ तिसी खै छुंआ, सै ठीक होऐ गोऐ॥
\c 15
\p
\v 1 तोबै यरूशलेम दै कुछ फरीसी ओरो शास्त्री यीशु कै धोरे आऐबा बौल़दै लागै
\v 2 तेरे चेले पुराणियों की रीती खै टालो, की बिना हाथ धोऐ रोटी खांव?
\v 3 तेनै तिनुखै उतर दिया, की तुऐं बै अपणी रीती कै कारण पोरमेश्वर कै आज्ञा कैथुखै टाल़ो?
\v 4 जैथुखै पोरमेश्वरे बौल़ै राओ थियु, की अपणै माँ ओरो बाप का आदर कोरेया: ओरो जू कुणिऐं माँ ओरो बाप कै बुरू बौल़लै, तेसी खै मारे देंदै।
\v 5 पोरो तुऐं बौल़ौ की, जै कुणिऐं अपणै माँ बाप खै बौल़लै, की जू किछै मोखै तांव कैईंदा फाऐदा पोऊचो थिया, सै पोरमेश्वरो भेट चढ़ाऐ पाऐ।
\v 6 तो सै अपणै माँ बाप का आदर नै कोरेया, तुऐं अपणी रीती कै कारण पोरमेश्वर का वचन टाल़ै दिया।
\v 7 हे कपटियों, यशायाहऐ तोवारे बारे में ऐजै भविष्यवाणै ठीक कोरै।
\v 8 ओठो लेई तो मेरा आरद कोरो, पोरो तिनका मन तो मुं दा दूर रोंव।
\v 9 ओरो ऐजै बेकार में मेरै उपासना कोरो, जैथुखै आदमी कै बिधि खै धर्म उपदेश कोरेबा शीखो।
\v 10 ओरो तेनै लोगो खै अपणै धोरे बोऐदैबा तिनुखै बौल़ौ, शुणो, ओरो समझेया।
\v 11 जू ज़ातै भितरू जांव, सै अदमी खै अशुध नै कोरदा, पोरो जू ज़ातै बाटी निकल़ो, सैजोईं आदमी खै अशुध कोरो।
\v 12 तोबै चेलेऐ आऐबा तेसी खै बौल़ौ, का जू जाणैऐ की फरीसिऐ ऐसी वचन लेई ठोकर खाऐ राऐ?
\v 13 तेनै उतर दिया, हर ऐक पौधा जू मेरे स्वर्गीय पिताऐ नै लाऐ रेई, ओपाड़ै देंदैं।
\v 14 तिनुखै ज़ाणो दो, सै अन्धे मार्ग खै देखाणै वाल़ै ओसो: अन्धा जै अन्धे खै बाट देखाला, तो दुईनै गोडेऊदै रैड़ै ज़ादै।
\v 15 इथु शोणैबा, पतरसऐ तेसी खै बौल़ौ, ऐसी उधाहरण आमुखै समझाऐ दै।
\v 16 तेनै बौल़ौ, का तुऐंबै ऐबी तोड़ी ना समझ ओसो?
\v 17 का ना समझदै, की जू किछै ज़ातै भितरू ज़ांव सै पेटोऊदु ज़ांव, ओरो सण्डास में निकल़ै ज़ाव?
\v 18 पोरो जू किछै ज़ातै बाटी निकल़ो, सै मन से निकल़ो, ओरो सेजोऐ आदमी खै अशुध कोरो।
\v 19 जैथुखै कुचिन्ता, हत्या, पांदी स्त्रीगमन, व्यभिचार, चोरै, झोटै गोवाऐ ओरो निंदा मन से निकल़ो।
\v 20 ऐजोईं ओसो जू आदमी खै अशुध कोरो, पोरो बिना हाथ धोऐ खाणो खै कोरणो आदमी खै अशुध नै कोरदो।
\v 21 यीशु तेथैदा होटेबा , सूर ओरो सैदा के देशो कै ढ़ोबो खै होटै गोआ।
\v 22 ओरो तेसी देशो पोरदै ऐक कनानी ओरत नैकल़ै, ओरो जोर सै बौल़दै लागै, हे प्रभु दाऊद कै सन्तान, मुं पांदी दया कौर, मेरी बेटी खै दुष्ट आत्माऐ बेजाऐ परिशान कोरै लोऐ।
\v 23 पोरो तेनै तियों खै कुछ बै जबाब ना दी, ओरो तेसकै चेलेऐ तेसी कै बिनतै कोरेबा बौल़ौ, ईंयों खै विदा कौर; जैथुखै ओमारे पाछै दै लैलेयांदै लागै रोऐ।
\v 24 तेनै उतर दिया, की इस्त्राएल की घरानै की हांऐचैयोंदी भेड़ो छोड़ैबा कोसीं ओकी कै धोरे ना भेजै रेई।
\v 25 पोरो तेथै आऐ, ओरो तेसी खै प्रणाम कोरेबा बौल़दै लागै; की हे प्रभु मेरै मोदत कौर।
\v 26 तेनै उतर दिया, लड़को की रोटी लोऐबा कुते कै आगै फेरकाणी आछी ओसो।
\v 27 तेनै बौल़ौ, साचा ओसो प्रभु, पोरो कुते बै चूरचार खांव, जू तिनकै स्वामी कै मेंजो पांदी दु छुटो।
\v 28 इथ पांदी यीशुऐ निनुखै उतर देऐबा बौल़ौ, की ओरत, तेरा बिशवश बोड़ा ओसो: ओरो जैशैखै तू चाऐं, तेरे लिऐ तेशै खैईं होऐ जांदो; ओरो तियों कै धी तियोंई घोड़ी दै ठीक होऐ गोऐ॥
\v 29 यीशु तेथैदा होटेबा, गलील कै झीलो कै धोरे आया, ओरो पोहाड़ो पांदी होटै गोआ ओरो तेथै बोठै गोआ।
\v 30 ओरो भीड़ो पांदी भीड़ लोंगड़े, अन्धे, गूंगे, टुंड़ो ओरो बेजाऐं ओकी कै बै तेसकै धोरे आऐ; ओरो तिनुखै तेसकै लातो कै धोरे राखै दिऐ, ओरो तेनै तिनुखै ठीक कोरै दिऐ।
\v 31 जोबै लोगेऐ देखो, की गूंगे बोल़ादै लागै गोऐ ओरो टुण्डे ठीक होऐ गोऐ, ओरो लोंगड़े हाडदै लागै रोऐ, ओरो अन्धे देखदै लागै, तो हेरान होऐ गोऐ ओरो इस्त्राएल कै पोरमेश्वर कै बोड़ाऐ कोरदै कोरै।
\v 32 यीशुऐ अपणै चेले खै बोऐदैबा बौल़ौ, मोखै इंयों भीड़ो पांदी तरस आंव; जैथुखै सै तीन दूसो दुंडै मेरे साथै ओसो, ओरो इन कैईं कुछ बै खाणो नै आथी; ओरो हांव इनुखै भूखी विदा कोरना ना चांदा; कोदी ऐशैखै नै होंव की बाटो पुडे खोड़ै जांव।
\v 33 चेलेऐ तेसी खै बौल़ौ, आमुखै जंगलो पुडी ऐतरी रोटी कुकै दी मिलदी, की आमै ऐतरै भीड़ खै छोकोऐ दोंव?
\v 34 यीशुऐ तिनु कैईंदु पुछु, तुओं कैईं ऐतरी रोटी ओसोऐ? ओरो तिनुऐं बौल़ौ, सात ओरो देणीक नानड़ी माछी।
\v 35 तोबै तेनै लोगो धैनुयों बोठणो कै आज्ञा दै।
\v 36 ओरो तिनु सात रोटी ओरो माछी खै धन्यबाद कै साथै तुड़ी ओरो अपनै चेले खै देंदा गोवा; ओरो चेले लोगो खै।
\v 37 जोबै सोबै खाऐबा छोकै गोऐ, ओरो बोचैयोंदे टुकड़े की सात शैकड़ी टिपी।
\v 38 ओरो खाणो वाल़ै बेटमाणिषो ओरो नानड़िया खै छोड़ैबा चार हजार आदमै थिऐ।
\v 39 तोबै तियों भीड़ो खै विदा कोरेबा, किशती दा होटै गोआ, ओरो मगदन देश कै सिवानों में आया॥
\c 16
\p
\v 1 ओरो फरीसिऐ ओरो सदूकोयोंऐ तेसकै धोरे दै आऐबा तेसी खै पोरखणो कारिऐ तेसी खै बौल़ौ, की आमु खै आसमान दा किछै चिन्ह या चमत्कार दैखा।
\v 2 तेनै तिनुखै उतर दिया, बैल़कु तुऐं बौलौऐ, तो खोलैयोंदो रोंदो, जैथुखै आसमान लाल ओसो।
\v 3 ओरो झीशींदु बौलौ की; ऐलो तुफान आंदो जैथुखै आसमान लाल ओरो धुमला ओसो; तुऐं आसमान का लक्षण देखेबा भेद बेताऐ सोको, पोरो घोड़ी का चिन्ह का भेद नै बेताऐ सोकदै?
\v 4 ऐसी जुगो दै बुरे ओरो व्यभिचारै लोग चिन्ह जोंओं, पोरो यूनुस कै चिन्ह छोड़ैबा कुणजाईं ओका चिन्ह ना देंदा, ओरो सै तिनु छोड़ैबा चाला ज़ांदा॥
\v 5 ओरो चेले पांडे बेई रोटी लोणी बेसरै गोऐ थिऐ।
\v 6 यीशुऐ तिनुखै बौल़ौ, देखो, फरीसियोंऐ ओरो सदूकियोंऐ कै खमीर दे चौकश रोआ।
\v 7 ओरो सै आपस मुझी बिचार कोरदै लागै, की आमै तो रोटी बै नै लेई।
\v 8 इथु जाणैबा यीशुऐ तिनु खै बौल़ौ, हे अल्पविश्वाशीयों, तुऐं आपस मुझी कैथु खै बिचार कोरो, की आमु कैईं तो रोटी बै नै आथी?
\v 9 जै कै तुऐं ऐबी तोड़ी नै रेइली सोमझै? ओरो तिनु पांच हजार की पाच रोटी याद नै कोरदै, ओरो ना ऐजो की कैतरी शैकड़ी टिपी थी?
\v 10 ओरो ना तिनु चार हजार कि सा रोटी; ओरो ना ऐजो की कैतरे शैकड़ै टिपै राऐ थिऐ?
\v 11 तुऐं कैथु खै नै सोमझदै की मोऐं तुओं खै रोटी कै बारे में नै बुल़ी, की फरीसियों ओरो सदूकियों कै खमीर दे चौकश रोआ।
\v 12 तोबै तिनकै सोमझ आऊ, की तेनै रोटी कै खमीर सै नै पोरो परीसियों ओरो सदूकियों की शिक्षा दै चौकश रोणो खै बौल़ौ थियु।
\v 13 यीशु कैसरिया फिलिप्पी कै देश में आऐबा अपणै चेलो कैईंदु पुछदा लागा, की लोग आदमी कै बैटे खै का बौल़ौ?
\v 14 तिनुऐ बौल़ौ, कैतरे तो यहोना बपतिस्मा देणो वाल़ै बौलौ, ओरो कैतरे एलिय्याह, ओरो कैतरे यिर्मयाह या भविष्यवकताओं मुझ दो कुणिऐं ऐक बै बौल़ौऐ।
\v 15 तेनै तिनुखै बौल़ौ, पोरो तुऐं मोखै का बौल़ौ?
\v 16 शमौन पतरसे उतर दिया, की तू जीवते पोरमेश्वरो का बेटा ओसो।
\v 17 यीशुऐ तेसी खै उतर दिया, हे शमौन योना का बेटा, तू धन्य ओसो; जैथुखै मांस ओरो खून सै नै, ओरो मेरा पिता जू स्वर्गो में ओसो, ऐजै बात तांव पांदी प्रगट कोरै राऐ।
\v 18 ओरो हांव बै ताखै बुलुऐ, की तू पतरस ओसो; ओरो हांव ऐसी पाथरो पांदी अपणै कलीसिया बणाऊंबा: ओरो अधोलोक कै फाटक तिथु पांदी प्रबल नै होंदे।
\v 19 हांव ताखै स्वर्ग की राज्य की कुंजीयां दोऊंबा: ओरो जू बै तू धोरती पांदी बान्ला, सै स्वर्गो दो बोन्धै ज़ांदो; ओरो जू कुछ तू धोरती पांदी खुलला सै स्वर्गो दो खोलै ज़ांदो।
\v 20 तोबै तेनै चेले खै याद कराऊ, की कोसीं खै ना बौल़ैया, की हांव मसीह ओसो।
\v 21 तोलो दुंढु यीशु अपणै चेले खै बेतांदा लागा, की मोखै जारूरत ओसो, की हांव यरूशलेम खै जांऊ, ओरो पुराणियों ओरो महायजकों ओरो शास्त्रीयों पोरोशै बेजाऐ दु;ख टिपु; ओरो मोरे जांयुं, ओरो तिज़ै दूसे जींवदा होऐ ज़ांयुं।
\v 22 इथ पांदी पतरसे तेसी खै अलग निया ओरो तेसीखै झिड़कदा लागा, की हे प्रभु, पोरमेश्वर ना कोरो ; की तांव पांदी ऐशैखै कोलोईं नै हों चेईं।
\v 23 तेनै पाछु खै घोमेबा पतरस खै बौल़ौ, हे शमौन, मेरे समणै दा दूर होऐ जा: तू मोखै ठोकर का कारण ओसो ; जैथुखै तू पोरमेश्वर की बातो नै, पोरो आदमी की बातो पांदी मन लाऐं।
\v 24 तोबै यीशुऐ अपणै चेले खै बौल़ौ, जै कुणिऐ मेरे पाछैदो आणो चांव, तो आपी खै भाजै जाया, ओरो अपणा क्रूस टिपो, ओरो मुं पाछी होऐ जाव।
\v 25 जैथुखै जू कुणिऐ अपणा प्राण बचाना चाहला, सै तेसी खै खोऐ देंदा; ओरो जू कुनिऐं मुं कारिऐ अपणा प्राण खौला, सै तेसीखै बोचाऐ देंदा।
\v 26 जै आदमै पुरे दुनियां खै हासिल कोरै पांव, ओरो अपणा प्राण का नुकसान कोरै दोंव, तो तेसी खै का लाभ (फाऐदा) होंदा? या आदमै अपणै प्राण कै बोदले का देंदा?
\v 27 आदमी का बेटा अपणै स्वर्ग दूतो कै साथै अपणै पिता कै महिमा में आंदा, ओरो तेसी समय में सै हर ऐक खै तिनकै कामो का प्रतिफल़ देंदा।
\v 28 हांव तुओं खै साचौ बुल़ु, की जू ऐथै खोड़ै ओसो, तिनु मुझदै कैतरे ऐशणै ओसो, जांव तोड़ी आदमी का बेटा तेसकै राज्य दा आन्दी बैई नै देखी, तांव तोड़ी मोरणो का स्वाद कोलोई नै चाखदै।
\c 17
\p
\v 1 छो दूसो कै बाद यीशुऐ पतरस ओरो याकूब ओरो तेसकै भाऐ यहोना खै बै साथ लोऐ गोआ, ओरो तिनुखै ऐकान्त में कोसीं ऊंचे पोहाड़ो पांदी लोऐ गोआ।
\v 2 ओरो तिनकै सामणै तेसका रूपान्तर होआ, ओरो तेसको मुँ सुरज कै समान चमको ओरो तेसकै खोटणौ ज्योति कै समान उजलै होऐ गोऐ।
\v 3 ओरो देखो, मूसा ओरो एलिय्याह तेसकै साथै बातो कोरदै बैई तिनकै दैखिऐ।
\v 4 इथ पांदी पतरसे यीशु खै बौल़ौ, हे प्रभु, ओमरा ऐथै रोणा ठीक ओसो; जै तेरै इछा ओसो तो इथै तीन मण्डप बणाऊं; ऐक तांव कारिऐ, ऐक मूसा कारिऐ, ओरो ऐक एलिय्याह कारिऐ।
\v 5 तेनै बौल़ै लो थियु, की देखो, ऐक उजले बादले तिनु खै छाऐं दिया, ओरो देखो तिथु बादलो पोरेशै ऐक आवाज आऐ, ऐजा मेरा प्यारा बेटा ओसो, ऐसिदा हांव बेजाऐ खुश ओसो: ऐसकी शुणो।
\v 6 चेले इथु शोणैबा मुँ कै बल धेनियों रिड़ै ओरो तोलो डोरै गोऐ।
\v 7 यीशु पतरस कै धोरै आऐबा तेसिखै छूंआ, ओरो बौल़ौ, ऊबा बीज़; डोरेयांनै।
\v 8 तोबै तिनुऐ अपणी आखी खोलेबा यीशु कै सिवाऐ ओकी खै कोसीं नै देखी।
\v 9 जोबै सै पोहाड़ो पांदी दै ऊदै ऊतोरदै लागै रोऐ थिऐ, तोबै यीशुऐ तिनुखै ऐजै आज्ञा दै; की जांव तोड़ी आदमी का बेटा मोरयोंदे मुझदा जीवंदा ना होई, तांव तोड़ी जू किछै तुऐं देखै राओ कोसीं कैईं ना बौल़ैया।
\v 10 ओरो तेसकै चेलेऐ यीशु कैईंदु पुछु, तो शास्त्रे कैथु खै बौल़ौ, की एलिय्याह का आगै आणो जारूरी ओसो?
\v 11 तेनै उतर दिया, की एलिय्याह तो आंदाऐ: ओरो सब कुछ सूधारदा।
\v 12 पोरो हांव तुंओं खै साचो बुल़ु, की एलिय्याह तो आऐ रोआ; ओरो तिनुऐं तो तेसी खै पोछैयाणी नै, पोरो जैशैखै चाउ तेशैखै ही तिनकै साथै कोरो, ऐशैखै ही आदमी का बेटा बै तिनकै हाथो पोरेदै दु;ख उठांदा।
\v 13 तोबै चेलेऐ जाणो की ऐनै आमु कैईं यहोना बपतिस्मा देणो वाल़ै कै बारे में बौल़ै लौ।
\v 14 जोबै सै भीड़ कै धोरे पोउंचै, तो ऐक आदमै तिनकै धोरे आया, ओरो घुंडु लाऐबा बौलदा लागा।
\v 15 हे प्रभु, मेरे बेटे पांदी दया कौर, जैथु तेसी खै मिर्गी कै दोरे आंव: ओरो सै बेजाऐ दुखी ओसो; ओरो बार – बार आगैये मुझै, ओरो बार – बार पाणी मुझै रिड़ो।
\v 16 ओरो मोऐ तेसिखै तेरे चेले कै धोरे लाऐ राऐ थिया, पोरो तिनकै तेसिखै ठीक नै कोरी।
\v 17 यीशुऐ उतर दिया, हे अबिशवाशै ओरो हठीले लोग हांव कोलो तोड़ी तोवारे साथै रोंदा? ओरो तोड़ी तोवारी शुणदा? तेसिखै इथै मेरे धोरे लाव।
\v 18 तोबै यीशुऐ तेसिखै झिड़का, ओरो दुष्ट आत्मा तेसी पोरेशै नैकल़ै गोऐ, ओरो लड़का तोलोईं ठीक होऐ गोआ।
\v 19 तोबै चेलेऐ ऐकली यीशु कै धोरे आऐबा बौल़ौ; ओमारे इयों दुष्ट आत्मा खै कैथु नै निकाल़ी?
\v 20 तेनै तिनुखै बौल़ौ, अपणै बिशवाश कै कमी कै कारण: जैथुखै हांव तुओं खै साचो बुल़ु, जे तोवारा बिशवाश राई कै दाणै कै बराबर बै होला, तो तुऐं इथु पोवाड़ो खै बै बौल़ै सोको, की ऐथै दो रोड़कैबा पुंडढ़ु होटै जा, तो सै होटै जांदो; ओरो कोई बै बात तोवारे लिये अन्होनै नै होंदे।
\v 21 जोबै सै गलिल में थिऐ, तो यीशुऐ तिनुखै बौल़ौ, आदमी का बेटा आदमी कै हाथै पोकड़वाऐ देंदे।
\v 22 ओरो सै तेसिखै मारै देंदे, ओरो सै तीज़ै दूसे जीवंदा होऐ जांदा।
\v 23 इथ पांदी सै बेजाऐ उदास होऐ।
\v 24 जोबै सै कफरनहूम में पोउंचे, तो मन्दिर कारिऐ कर लोणो वाल़ै पतरस कै धोरे आऐबा पुछु, की का तोवारा गुरू मन्दिर का कर नै देंदा? तेनै बौल़ौ, हां दोंव तो ओसोऐ।
\v 25 जोबै सै घोरे आया, तो यीशुऐ तेसी कैईंदु पुछणो दो आगै बौल़ौ, हे शमौन तू का समझै धोरती का राजा महसूल या कर कोसी कैईंदु लोंव? अपणै बेटे कैईंदु या पराये कैईंदु? पतरसे तेसिखै बौल़ौ, पराये कैईंदु।
\v 26 यीशुऐ तेसिखै बौल़ौ, बेटा बोचें गोआ।
\v 27 तोबै इथ कारिऐ की आमै तिनुखै ठोकर नै खैयांओं, तू झील कै किनारे जाऐबा बांसी डाल, ओरो जू माछै आगै नैकोललै, तियों ला; तो ताखै तिथकै मुं खोलैबा ऐक सिक्का मिलला, तेसी लोऐबा मेरे ओरो अपणै बोदलै तेसीखै देऐ देया।
\c 18
\p
\v 1 तियोंईं घोड़ी दो चेले यीशु कै धोरे आऐबा पुछदे लागै, की स्वर्ग कै राज्य दा बोड़ा कुण ओसो?
\v 2 इथ पांदी तेनै ऐकी भेईया खै अपणै धोरे बोऐदैबा तिनकै बीच में खोड़ा किया।
\v 3 ओरो बौल़ौ, हांव तुओं खै साचो बुल़ु , जै तुऐं ना फिरो ओरो नानड़िया कै समान बोणो, तो स्वर्ग कै राज्य दो जाये नै सोकदै।
\v 4 जू कुणिऐ आपी खै ऐसी भेईया के समान नानड़ा बोणला, सै स्वर्ग कै राज्य में बोड़ा होदा।
\v 5 ओरो जू कुणिऐ मेरे नांव सै ऐक ऐशणै भेइया ग्रहेण कोरला, सै मोखै ग्रहेण कोरदा।
\v 6 पोरो जू कुणिऐ इनु नानड़े मुझदु जू कुणिऐ मुं पांदी बिशवाश कोरो, ओरो ऐकी खै ठोकर खैयांओं तेसी कारिऐ भला होदा, की बोड़ी चाक्की का पाट तेसकै शांगै दा लटकाऐ जांव, सै डुंगे समुंद्र में डोबै जांदा।
\v 7 ठोकरो कै कारण दुनियां खै हाय, ठोकर का लगणा जारूरी ओसो; हाय तेसी आदमी खै जैशकै दवारा ठोकर लागो।
\v 8 जै तेरा हाथ या लात ताखै ठोकर खैयांओं, तो काटेबा बेगाऐ दै; टुण्डा या लोंगड़ा होऐबा जीवन में प्रवेश कोरणो ताखै इथदु बोड़िया ओसो, की दो हाथ या दो लात होंदे बैई तू अनन्त आगै मुझी पाऐ देंदे।
\v 9 जै तेरै आख ताखै ठोकर खैयांओं, तो तू तियों निकाल़ैबा फेरकाऐ दै।
\v 10 देखो, तुऐं इनी नानड़े मुझदै कोसीं खै तुछ नै जाणैयां, जैथुखै हांव तुओं खै बौल़ु, की स्वर्ग में इनकै दूत मेरे पिता को मुं सोदा देखदै रोंव।
\v 11 जैथुखै आदमी का बेटा हंऐंचेयोंदे खै बोचांदा आऐ रोआ।
\v 12 तुऐं का सुचों की जै कोसीं आदमी की शौ भेड़ो होंव, ओरो तिनु मुझी ऐक भेड़ हऐंचे जांव, तो क्या निन्नानवे खै छोड़ेबा, ओरो पोवाड़ो (धारो) पांदी जाऐबा तियों हऐंचेयोंदी खै ना जोंदा?
\v 13 या जै ऐशैखै होंव की सै भेटै जांव, तो हांव तुओं साचो बुल़ु, की सै तिनु निन्नानवे भेड़ो कारिऐ जोऐनै लोऐ थी, ऐजरै खोशै ना मोनादै, जैतरो की इयों भेड़ो कारिऐ कियु।
\v 14 ऐशणा हि तोवारा पिता जू स्वर्ग में ओसो ऐजो ठीक नै आथी, की इनु नानड़े मुझी ऐक बै नाश होंव।
\v 15 जै तेरा भाऐ तेरे विरूध अपराध कोरो, तो जा ओरो ऐकली बातचीत कोरेबा तसिखै समझा; जै सै तेरी शुणला तो तोंवें अपणै भाई खै हसिल कोरै पाऐ।
\v 16 ओरो जै सै ना शुणो, तो ऐक या दो जन खै अपणै साथै लोऐ जा, की हर ऐक बात दो या तीन गवाहों कै जाती लेई बौल़ै दी।
\v 17 ओरो जै सै तिनकी बै ना मानो, तो कलीसिया खै बौल़ै दै, पोरो जै सै कलिसिया की बै ना मानो, तो तू तेसिखै अन्य जाति ओरो महसूल लोणो कै जैशणा जाणैयां।
\v 18 हांव तुओं खै साचो बुल़ु, की जू कुछ तुऐं धोरती पांदी बानलै, सै स्वर्गो दो बोनै जांदो, ओरो जू कुछ तुऐं धोरती पांदी खोललै सेजो स्वर्गो दो खोलै जांदो।
\v 19 ओरो होजो हांव तुओं खै बुल़ु, जै तुओं मुझदै दो जन धोरती पांदी कोसीं बातो कारिऐ जिवों सै मांगो, ऐक मन सै होंव, तो सै मेरे पिता की ओर सै स्वर्ग में ओसो तिनु कारिऐ होऐ जांदो।
\v 20 जैथै दो या तीन मेरे नांव सै कोठै होलै तेथै हांव तिनकै बीच में होंउं॥
\v 21 तोबै पतरसे तेसकै धोरे आऐबा, तेसिख बौल़दा लागा हे प्रभु, जै मेरा भाऐ पाप कोरदा रोंव,तो हांव तेसी खै कैतै बैई माफ कोरू,क्या सात बैई?
\v 22 यिशुऐ तेसिखै बौल़ौ, हांव ताखै ऐजो नै बौल़दा, की सात बैई, या सात बैई कै सतर गुणा तोड़ी।
\v 23 इथकारिऐ स्वर्ग का राज्य तेसी राजा कै समान ओसो, जैनै अपणै दासो कैईंदु लेखा लोणा चाहा।
\v 24 तोबै सै लेखा लोंदा लागा, तो तोबै ऐक जन तेसकै सामणै लाया जू दस हजार तोड़े धोरो थिया।
\v 25 जोबै तेसिकैईं देणो खै किछै नै थी, तोबै तेसकै स्वामिऐ तेसिखै बौल़ौ, की ऐजा ओरो ऐसकै पोत्नै ओरो लड़के ओरो बाले ओरो ओरो जू कुछ ऐसिकैईं ओसो सब कुछ बैकै दोव, सेजा कोर्जा चुकाऐ दोव।
\v 26 तथु पांदी तेसी दासऐ झोकेबा तेसिखै प्रणाम किया, ओरो बौल़ौ; हे स्वमी धीरज धोर, हांव सब कुछ भोरे दोउंबा।
\v 27 तोबै तेसी दासो कै स्वामिऐ तरस खाऐबा तेसिखै छोड़े दिया, ओरो तेसका कर्ज बै माफ कोरै दिया।
\v 28 पोरो जोबै सेजा दास बाऐरे आया, तो तेसी आरी कै जू ओकै दास थिऐ तिनमुझदु ऐक दास तेसिखै मिला, जेनै तसकै शौ दिनार कोरै राऐ थिऐ; तेनै तेसिखै पाकड़ेबा तेसका शांगा दोबाऐ दिया, ओरो बौल़ौ, जू तोऐं नै राओ सै पाछु दे देऐ।
\v 29 इथ पांदी तेसकै साथो का ओका दास झोकेबा तेसकैईंदे बेनतै कोरदा लागा; की सबर कोर ओरो हांव सब देऐ देंदा।
\v 30 पोरो तेनै भाजै गोआ; पोरो तेसिखै नेएबा जेलै दा पाऐ दिया, की जांव तोड़ी कर्ज नै भोरी, तांव तोड़ी ऐथी रोऐया।
\v 31 तसकै साथो का जू ओकए दास थिऐ, इथु देखेबा बेजाऐं उदास होऐ गोऐ, ओरो जाऐबा स्वमी कैईं पुरा हाल बेताऐ दिया।
\v 32 तोबै तसकै स्वामिऐ तेसिखै बोऐदेबा तेसिखै बौल़ौ, हे दुष्ट दास तोऐं जू मुं कैईंदे बेनतै कोरे राऐ, तो मोऐं तो तेरो सब कर्जा माफ कोरै दियु।
\v 33 पोरो जैशैखै मोऐं तांव पांदी दया कोरै राऐ, क्या ताखैबै आपणै साथो आरी कै दासो पांदी दया कोरणै नै चाईं थै?
\v 34 ओरो तेसकै स्वामिऐ गुसै दो आऐबा, तेसिखै दण्ड देणो वाल़ै कै हाथो दा सोंपै दिया, की जांव तोड़ी ऐनै सोबै कोर्जा दै चुकोई, तांव तोड़ी इनकै हाथो दा रोंदा।
\v 35 ऐशैखैईं जै तुओं मुझी दो हर ऐक अपणै भाई खै दिल सै माफ कोरल़ै, तो मेरा पिता जू स्वर्ग में बै ओसो, तुओं आरी बै ऐशैकै ही कोरदै।
\c 19
\p
\v 1 जोबै यीशुऐ ऐजी बातो बौल़ै पाई थी,तो गलील दा होटै गोआ;ओरो यहूदिया कै देश में यरदन कै पेइलै ढ़ोबै आया।
\v 2 ओरो बेजाँऐं भीड़ तेसकै पाछै दै होऐ गोऐ,ओरो तेनै तिनुखै तेथै ठीक किऐ॥
\v 3 तोबै फरीसी तेसकै परीक्षा कोरणो कारिऐ तेसके धोरे आऐबा बोलदै लागै,क्या हर ऐक कै कारण अपणै पोत्नै खै छोड़ै देणै ठीक ओसो?
\v 4 तेनै उतर दिया,जै तुऐं पोड़ै नै रेई,की जेनै तिनुखै बाणै राखै,तेनै शुरू सै नर ओर नारी बाणैबा बौल़ौ।
\v 5 की ऐसी कारण सै आदमै अपणै माँ बाप सै अलग होऐबा अपणै पोत्नि कै साथै रोंदा ओरो सै दुईने ऐक तन होंदे?
\v 6 ओरो सै ऐबै दो नै,पोरो ऐक तन ओसो:इथकारिऐ जेसिखै पोरमेश्वरे जोड़े राये,तिनुखै आदमै अलग नै कोरेया।
\v 7 तनै तिनुखै बौल़ौ,ओरो मूसाऐ ऐजो कैथुखै ठोराउ,की त्यागपत्र देयेबा तियों खै छोड़े देया?
\v 8 तेनै तिनुखै बौल़ौ,मूसाऐ तोवारे मन कै कोठहोरता कै कारण तुओं खै अपणी-अपणी पोत्नि खै छोड़े देणो कै आज्ञा दै,पोरो शुरू सै ऐशैखै ना थी।
\v 9 ओरो हांव तुओं खै बुल़ु,की जू कुणिऐं व्यभिचार कै सिवाऐ कोसीं ओरो कारण सै अपणी पोत्नि खै त्यागेबा,ओका जाजड़ा कोरला,सै व्यभिचार कोरो:ओरो जू तियों छोड़ैयोंदी आरी जाजड़ा बाणला,सेजा बै व्यभिचार कोरो।
\v 10 चेलेऐ तेसिखै बौल़ौ,जै आदमी का बेटमाणिषो(ओरत)आरी ऐशणा सम्बन्ध ओसो,तो जाजड़ा बाणणा ठीक नै आथी।
\v 11 तेनै तिनुखै बौल़ौ,ऐजा वचन सोबै ग्रहण नै कोरै सोकदै,केवल सेजैईं जुनुखै ऐजा दान देऐ राये।
\v 12 जेथुखै कुछनंपुसकऐशणै ओसो जू माँ के पेटो पोरोदे ही ऐशणै जन्मे रोऐ;ओरो कुछ ऐशणैनंपुसकओसो,जिनुखै आदमिऐनंपुसकबोणाऐ राये:ओरो कुछ ऐशणैनंपुसकओसो,जिनुऐं स्वर्ग कै राज्य कारिऐ आपी खैनंपुसकबाणै राये,जू इथु खै ग्रहेण कोरे सोको,सै ग्रहेण कोरो
\v 13 तोबै लोगेऐ नानड़िया खै तेसकै धोरै लाऐ,की सै तिनु पांदी हाथ राखो ओरो प्रार्थना कोरो;ओरो चेलेऐ तिनुखै ताड़ै।
\v 14 यीशुऐ बौल़ौ,नानड़िया खै मेरे धोरे आणो दोव:ओरो इनुखै रोक्या नै,जैथुखै स्वर्ग का राज्य ऐशणै का ही ओसो।
\v 15 ओरो सै तिनु पांदी हाथ राखेबा होटै गोआ।
\v 16 ओरो देखो,ऐकी आदमिऐ तेसिकै धोरे आऐबा बौल़ौ,हे गुरू;हांव कुणजा भला काम कोरू,जू अनन्त जीवन पाऊं?
\v 17 तेनै तेसी बौल़ौ,तू मुं कैईंदु भलाई कै बारे में कैथु खै पुछे?भला तो ऐक ओसो;पोरो जै तू जीवन में प्रवेश कोरणो चाऐं,तो आज्ञा खै मानेयां कोर।
\v 18 तेनै तेसिखै बौल़ौ,कोणजै आज्ञा?यीशुऐ बौल़ौ,ऐजै की होत्या नै कोरेया,व्यभिचार नै कोरेया,झुटी गोवाऐ नै देया।
\v 19 अपणै पिता ओरो अपनै माँ का आदर कोरेया,ओरो अपणै पड़ोसी आरी अपणै समान प्रेम कोरेया।
\v 20 तेसी जवाने यीशु खै बौल़ौ,इनु सोभी खै तो हांव मानुऐं ऐबै मुं दै कियों बातो कै कोमै ओसो?
\v 21 यीशुऐ तेसिखै बौल़ौ,जै तू सिध होणो चाऐं;तो जा,ओरो अपणा माल बेकैबा कंगालो खै दै,ओरो ताखै स्वर्ग दो धोन भेटलो;ओरो आऐबा मेरे पाछेदा होऐ जा।
\v 22 पोरो सेजा जवान ऐजै बात शोणैबा उदास होआ ओरो तेथै दा होटै गोआ,जैथु सै बेजाऐ धोन वाल़ा थिया।
\v 23 तोबै यीशुऐ अपणै चेले खै बौल़ौ,हांव तिओं खै साचो बुल़ु,की धनवान का स्वर्ग कै राज्य में प्रवेश कोरणा बेजाऐ कठीन ओसो।
\v 24 ओरो होजो तुओं खै बुल़ु,पोरमेश्वर कै राज्य में धनवान का प्रवेश कोरणो सै ऊंट कै सियोण कै पाशो बाटी जाणो कै समान ओसो।
\v 25 इथु शोणैबा चेले बेजाऐं हेरान होऐबा बौल़दे लागे,होजो कोसीं का उधार होऐ जांदा?
\v 26 यीशुऐ तिनकै ढोबो कै देखेबा बौल़ौ,आदमी कै बौल़ौ तो ऐजो होंदो नै,पोरो पोरमेश्वर से सब कुछ होऐ जांव।
\v 27 इथ पांदी पतरसे तेसिखै बौल़ौ,की देख,आमै तो सब कुछ छोड़ेबा तेरे पाछै दे होऐ गोऐ:तो आमु खै का मिलदु?
\v 28 यीशुऐ तिनुखै बौल़ौ,हांव तुओं खै साचो बुल़ु,की नोऐं सिरे सै जोबै आदमी का बेटा अपणै महिमा कै सिंगासन पांदी बोठला,तो तुऐं बै जू मेरे पाछै दै आऐ रोऐ,बारो सिंगासन पांदी बोठेबा इस्त्राएल कै बारो गोतो का न्यांय कोरदै।
\v 29 ओरो जैसी कोसीऐं घोरो या भाइयों या बोऐणै या पिता या माता या नानड़िया-बोच्चे या बागड़ी खै मेरे नाव कारिऐ छोड़े दी,तिनुखै शौ गुणा भेटदो:ओरो सै अनन्त जीवन का अधिकारी होंदा।
\v 30 पोरो बहुतेरे जू ओगवाड़ियो बै ओसो,सै पाछैदे होंदे;ओरो पोछवाड़ियो ओसो सै आगै होंदे।
\c 20
\p
\v 1 स्वर्ग का राज्य कोसींगृहस्थकै समान ओसो,जू झिशो निकल़ा,की अपणीदाखकीबारीदे मजदूर लाऐ।
\v 2 ओरो तेनै मजजूरो खै ऐक दीनार रोज का राखे दिया,ओरो तिनुखै अपणैदाखकैबारीदे छाड़े दिऐ।
\v 3 ओरो तोबै दोफारो तोड़ी को दूस बैतै गो,ओरो होजो ओकी खै बोजारो दै बेलै खोड़े देखेबा।
\v 4 तनुखै बौल़ौ,की तिऐं बैदाख कै बारीदै जाव,ओरो जू कुछ ठीक होलो,सै तुओं खै दोउंबा;तोबै सेजै बै होटै।
\v 5 तोबै तेनै दुजै ओरो तिजै पेहर के नज़दीक जाऐबा तेशैखै ही कियु।
\v 6 ओरो ऐक घंटा दूसो ढोलनौ दा आगे होजो जाऐबा ओकी खै खोड़े देखै,ओरो तिनुखै बौल़ौ;तुऐं दूस भोरै कैथुखै बेकार में खोड़े रोंव?तिनुऐं तेसिखै बौल़ौ,इथ कारिऐ की कुणिऐं बै आमु खै धेयाड़ी पांदी ना लेई।
\v 7 तेनै तिनुखै बौल़ौ,तुऐं बैदाख कै बारीदै जाव।
\v 8 बेल़कुदाख कै बारीकै स्वमिऐ अपनै बण्डारी खै बौल़ौ,मजदूरो खै बोऐदैबा पाछले दे लोऐबा ओगवाड़ियो तोड़ी तिनु खै धेयाड़े देऐ दै।
\v 9 जोबै सै आये,जिनुखै दूस धोल़नौ दै ऐक घंटा आगे लाऐ राये थिऐ,तिनुखै बै ऐक दीनार मिला।
\v 10 जू आगे आये रोऐ थिऐ,तिनुऐ ऐशै खै जाणौ की आमुखै तो जादा मिलदु;पोरो तिनुखै बै ऐके-ऐक दीनार मिला।
\v 11 जोबै मिला,तो सैगृहस्थपांदी चिलाऐबा बोलदै लागै।
\v 12 इनु पाछले ऐक ही घंटा काम किया,ओरोम तोऐं इनुखै होमारे बराबर धेयाड़े दै,ओरो जिनुऐं दूस भोरै का भार उठाया घामो दे भड़िऐ?
\v 13 तेनै तिनु मुझी दा ऐकी खै उतर दिया,की हे दोस्त,मोंऐं तांव आरी कुछ बै अन्यांऐ नै कोरै लोई;का तोऐं मोखै ऐक दीनार नै बुली थी?
\v 14 जू तेरो ओसो,तिथु उबु टीप ओरो चाला जा;मेरै इछा ऐजै ओसो की जैतरो ताखै,तेतरो ही पाछले खै बै दोंउ।
\v 15 का ठीक नै आथी की हांव अपणै मालो पोरोशो जू कोरणो चांहुं,सै कोरू?तू मेरे भले होणो कै कारण नज़र सै देखै?
\v 16 इथ कारिऐ जू पाछलै ओसो,सै आगे होंदे,ओरो जू अगले ओसो सै पाछेदे होंदे।
\v 17 यीशु यरूशलेम खै जांदै बेई बारो चेले खै एकान्त दे लोऐ गोआ,ओरो बाटो पुडु तिनुखै बौल़दा लागा।
\v 18 की देखो,आमे यरूशलेम खै जांदै लागै रोऐ,ओरो आदमी का बेटा महायाजकों ओरो शास्त्रियों कै हाथै पकड़वाऐ जांदा ओरोसै तेसिखै मरनो कारिऐ छोड़े देंदे।
\v 19 ओरो तेसिखै अन्यजाति कै हाथो दा सोंपदै,की सै तेसिखै ठाठो में उड़ाओं,ओरो कोड़े मारो ओरो क्रूस पांदी चढ़ाओं,ओरो सै तिजै दूसे जीवंदा होंदा॥
\v 20 जोबै जब्दी कै बेटे की मांईंऐं अपणै बेटे कै साथै तेसकै धोरै आऐबा तेसिखै प्रणाम किया,ओरो तेसी कैईंदु कुछ मांगदै लागै।
\v 21 तेनै तियों खै बौल़ौ,तू का चांऐं?तिऐं यीशु ऐजो बौल़ौ,की मेरे ऐजै दो बेटे ऐक तेरे सोऐं ओरो ऐक तेरे डेरे धोरे बोठो।
\v 22 यीशुऐ तियों खै उतर दिया,तुऐं जाणदेनै की का मांगो?जू कटोरा(डोंगा)मेरे पीणा,का तुऐं पै सोको?तिनुऐं तेसिखै बौल़ौ पै सोको।
\v 23 तेनै तिनुखै बौल़ौ,तुऐं मेरा कोटोरा तो पींदै पोरो अपणै सोंऐं ओरो ड़ेरे ढ़ोबो खै बोठालना मेरा काम नै आथी,पोरो जिनुखै मेरे पिता की ओर सै तेयार कोरै राये,तिनु कारिऐ ओसो।
\v 24 इथु शोणैबा देस चेले तिनु दू भेई पांदी गुस्से होऐ
\v 25 यीशुऐ तिनुखै उंडे बोऐदेबा बौल़ौ,तुऐं जाणोऐं की,अन्य जातियों कै हाकिम तिनु पांदी प्रभुता कोरो;ओरो जू बोड़े ओसो,सै तिनु पांदी अधिकार जतांओं।
\v 26 पोरो तुओं मुझी ऐशै नै होदो;पोरो जू कुणिऐं तुओं मुझी बोड़ो होणो चांओं,सै तोवारा सेवक बोणदा।
\v 27 ओरो जू कुणिऐं तुओं मुझी प्रधान बोणणो चांओं,सै तोवारा दास बोणला।
\v 28 जैशै की आदमी का बेटा,सै इथ कारिऐ नै आऐ रोई थी की तेसकै सेवा टहल कोरो,पोरो इथ कारिऐ आया जे सेवा टहल कोरू ओरो बहुतो खै छोड़ोनो कारिऐ अपणै प्राण दे दोंउं॥
\v 29 जोबै सै यरीहो पोरेदे निकोलदे लागै रोऐ थिऐ,तोबै ऐक बेजाऐं बोड़े भीड़ तेसकै पाछैदे होऐ गोऐ।
\v 30 ओरो देख,दो अंधे,जू शोड़कै कै किनार बोठै रोऐ थिऐ,इथु शोणैबा की यीशु जांदा लागै रोआ,जोर सै बौलदे लागै;की हे प्रभु दाऊद की सन्तान,आमु पांदी दया कोर।
\v 31 ओरो लोगेऐ तिनुखै ताड़े,की चुपी रोव,पोरो तिनुऐ होजो बै जोर सै बौल़ौ,हे प्रभु दाऊद कै सन्तान आमु पांदी दया कोर।
\v 32 तोबै यीशुऐ खोड़े होऐबा,तिनुखै बोईदे,ओरो बौल़ौ;
\v 33 तुऐं का चांव की हांव तुओं कारिऐ कोरू?तिनुऐं तेसिखै बौल़ौ,हे प्रभु;ऐजो की ओमारी आखी खोलै जांव।
\v 34 यीशुऐ तरस खाऐबा तिनकी आखी छूंईं,ओरो सै तोलोऐं देखदै लागै;ओरो तेसकै पाछैदे होटै गोऐ।
\c 21
\p
\v 1 जोबै सै यरुशलेम कै नजदीक पोउंचे ओरो जैतून पोवाड़ो पांदी बैतफगे कै धोरे आऐ,तोबै यीशुऐ दो चेले खै ऐजो बौलेबा भेजै।
\v 2 की अपणै सामणै कै गाँव दै जाओ,ओरो तेथै पोउंचदै बैई ऐकगोध्येबाणेयोंदै होलै ओरो तेयांरे साथै बोच्चा तुओं खै मिललो;तिनुखै खौलेबा मेरे धोरे लाओ।
\v 3 जै तुओं खै कुणिऐ बै किछै बोललै,तो बौलेया,प्रभु खै इनकाप्रयोजनओसो:तोबै सै शैट चारे तिनुखै भेजै देंदे।
\v 4 ऐजो इथ कारिऐ हो,जू वचन भविष्यवक्ताऐ कै दवारा बौलै राये थिया,सै पुरा होंव।
\v 5 की सिय्योन की बेटी खै बौलौ,देख,तेरा राजा तेरे धोरे आंदा लागे रोआ;सै नम्र ओसो ओरो सै गोधे पांदी बोठे रोआ;यानी लादू कै बोच्चे पांदी।
\v 6 चेलेऐ जाऐबा,जेशैखै यीशुऐ तिनुखै बौलै राये थियु,तेशैखै हीं कियु।
\v 7 ओरोगोधीहओरो तेयांरे बोच्चे खै लाऐबा,तिनु पांदी अपणै खोटनौ पाऐ,ओरो तिनु पांदी बोठै गोआ।
\v 8 ओरो बेजाऐं लोगेये अपणै खोटनौ बाटो पुंडे बिछाऐ,ओरो होजौ लोगेये डाल़ौ पोरदी घारी काटेबा बाटो पुंडी बिछाई।
\v 9 ओरो जू भीड़ आगे-आगे जांव थै,ओरो पाछै-पाछैदै हांडो थै,जोर-जोर सै बौल़ौ थै,की दाऊद कै सन्तान की होशाना;धन्य ओसो सैजे जू प्रभु कै नांव सै आंव,आसमानो दै होशाना।
\v 10 जोबै सै यरूशलेम दा पहुँचा,तो पुरे नगर दै हलचल मोचै गोऐ;ओरो लोग बौलदै लागै?
\v 11 लोगेये बौल़ौ,ऐजा गलील कै नासरत का भविष्यवक्ता यीशु ओसो॥
\v 12 यीशुऐ पोरमेश्वरो कै मन्दिरो दो जाऐबा,तिनु सोभी खै,जू मन्दिरो दो लेन देन कोरो थिऐ,निकाल़ै दिऐ;ओरो सर्रोफों कै पीढ़े ओरो कबूतरों कै बेकणो वाल़ै चौकियां पोलटै दी।
\v 13 ओरो तिनुखै बौल़ौ,की लेखै राओ की मेरो घोर प्रार्थना को घोर कहलादो;पोरो तुऐंइथुखै डाकु कै खोह बाणै राऐ।
\v 14 ओरो अन्धे ओरो लोंगड़े खै,मन्दिर कै धोरे लाऐ,ओरो तेनै तिनुखै ठीक कोरे।
\v 15 पोरो जोबै महायाजके ओरो शास्त्रिऐ इनु अद्भुत खै,जू तेनै कोरे,ओरो लड़के खै मन्दिर दै दाऊद कै सन्तान खै होशाना बौलदै बैई देखे,तो गुस्से होऐबा तेसिखै बौल़दै लागै,की तेरे शुणियोंऐ की ऐजै का बौल़ौ?
\v 16 यीशुऐ तिनुखै बौल़ौ,हां;क्या तुऐं ऐजो कोलोई नै पोढ़े रेई,की बालकों ओरो दूध पींदे नानड़िया कै जातै लेई स्तुति सिद्ध कराऐ?
\v 17 तोबै सै तिनु छोड़ेबा नगर कै बाऐरे बैतनिय्याह खै होटा,ओरो तेथै रात बिताऐ।
\v 18 ओरो जोबै सै झीशो नगर खै आंदा लागै रोआ थिया,तो तेसिखै भूख लागै।
\v 19 ओरो अंजीर का ऐक डाल़ शोड़कै के किनारे देखेबा सै तिथकै धोरे होटा,ओरो पते कै सिवा तिंदु किछै नै मिलनौ कै कारण तेसी ड़ाल़ो खै बौल़ौ,ऐलो दुबै तांव दै होजो कोलोंईं फल़ नै लागदे;ओरो अंजीरो का ड़ाल तोलोंईं शोकै गोआ।
\v 20 इथु देखेबा चेले हेरान होऐ गोऐ,ओरो बौल़ौ,ऐजा अंजीरो का ड़ाल़ ऐतरा शैट कैथुखै शोकै गोआ?
\v 21 यिशुऐ तिनुखै उतर दिया,हांव तुओं खै साचो बुलु;की जै तिऐं बिशवाश राखले,ओरो सन्देह ना कोरो;ना तो तुऐं एजो कोरदे,पोरो जू ऐसी अंजीर के डालो आरी कोरो कोरै राये;पोरो जै इथु पोवाड़ो खै बै बौललै,की उखड़ै जा,ओरो समुद्रो दो होटै जा तो ऐजो बै होऐ जांदो।
\v 22 ओरो जू कुछ तुऐं प्रार्थना मुझी बिशवाश सै मागले सेजो सोबै तुओं खै भेटै जांदो॥
\v 23 तेनै मन्दिरो दे जाऐबा उपदेश देऐ लोऐ थिऐ,की महायाजको ओरो लोगो कै पुराणियांऐं तेसकै धोरे आऐबा पुछु,की तू ऐजै काम कोसके अधिकार सै कोरे?ओरो ताखै ऐजा अधिकार कुणिऐं देऐ राये?
\v 24 यीशुऐ तिनुखै उतर दिया,की हांव बै तुओं कैईंदे ऐक बात पुछु,जै सै तुऐं मोखै बेतलै,तो हांव बै तुओं खै बैताउंबा;ऐजै काम कोसकै अधिकार सै कोरू।
\v 25 यहोना का बपतिस्मा कुकै दा थिया?स्वर्ग की ओर सै या आदमी की ओर सै?तोबै सै आपस मुझी विबाद कोरदै लागै गोऐ,जै आमै ऐशैखै बुलबै की स्वर्ग की ओर सै,तो सै आमु खै बौलदा,तो तुऐं तेसी आरी प्यार कैथु नै कोरी?
\v 26 ओरो जै बुलबै आदमी ओर सै तो आमुखै भीड़ का डोर ओसो जैथुखै सै यहोना खै भविष्यवकता जाणो।
\v 27 तिनुऐं यीशुखै उतर दिया,की आमै नै जाणदै;तेनै बै तिनुखै बौल़ौ,हांव बै तुओं खै ऐजो बेतादा नै की ऐजै काम कोसकै अधिकार सै कोरू।
\v 28 तुऐं का समझो?की आदमी कै दो बेटे थिऐ;तेनै आगले कै धोरे जाऐबा बौल़ौ;हे बेटा ऐलोदाखकी बारी दा काम कोर।
\v 29 तेनै उतर दिया,हांव नै जांदा,पोरो पाछुखै पसताऐबा होटा।
\v 30 तोबै ओकी कैंईं जाऐबा ऐशैखैईं बौल़ौ,तेनै उतर दिया,की ठीकऐ हांव जाउंबा,पोरो हुटी नै।
\v 31 इनु दू मुझदै कुणिऐ पिता कै ईछा पोरै कै,तिनुऐ बौल़ौ,आगलेऐ:यीशुऐ तिनुखै बौल़ौ,हांव तुओं खै साचो बुलु,कीमेहसूललोणो वालै ओरो वेश्या तुओं दै आगै पोरमेश्वर कै राज्य दैप्रवेशकोरदै।
\v 32 जैथुखै यहोना धर्म कै मार्ग में तोवारे धोरै आऐ रोआ थिया,ओरो तुऐं तेसी आरी प्यार नै कोरी,पोरो मेहसूल लोणो वालै ओरो वेश्याऐ तेसी आरी प्यार किया:ओरो तुऐं इथु देखेबा बै ना पसताई की तेसी आरी प्यार कोरो।
\v 33 ऐक होजो काहाणै शुणो:ऐक गृहस्थ थिया,जेणै दाखो कै बारै लाऐ;ओरो तिथकै चाऊ ढोबो खै बाड़ा बाना,ओरो तिंदा रोसो का कुंड खुणा ओरो गुम्मट बाणा,ओरो किसानो खै तिथका ठेका देऐबा देशो खै होटै गोआ।
\v 34 जोबै फल़ का समय नजदीक आऐ गोआ तो तेनै अपणै दासो खै तेसका फल़ लाणो करिऐ किसनों कैईं भेजा।
\v 35 पोरो किसानेऐ तेसकै दासो खै पाकड़ेबा कोसीं खै पिटै ओरो कोसीं खै मारे दिऐ,ओरो कोसीं पांदी पोथराव किया।
\v 36 ओरो तेनै होजो अपणै दासो खै भेजा,जू आगै होटै रोऐ थिऐ तिनुदे जादा छाड़ै;ओरो तिनुऐं बै तिनु आरी तेशेखैईं कियु
\v 37 ओरो बाद में तनै अपणै बेटे खै तिनकै धोरै ऐजो बौल़ैबा भेजा,कि सै मेरै बेटे का आदर कोरो ।
\v 38 पोरो किसाने बेटे देखैबा आपी मुझी बौल़ौ,ऐजा तो वारिस ओसो,आओ ओरो तेसी मारै दोऊंबै:ओरो तेसकोमीरासउंडु कोरूबै।
\v 39 ओरो तिनुऐं तेसी खै पाकड़ा ओरो दाख की बारी पोरोशा बाऐरै लाऐबा मारै दिया।
\v 40 इथकारिऐ जोबै दाख कै बारी का स्वामी आला,तो तिनु किसानो कै हाथो दो का रोंदो?
\v 41 तिनुऐं तेसी खै बौल़ौ,सै तिनु बुरै लोगो खै बुरी तरेहै सै नाश कोरदा,ओरो दाख कै बारी का ठेका ओकी किसानो खै देंदा,जू समय पांदी तेसीखै फल देलै।
\v 42 यीशुऐ तिनुखै बौल़ौ,क्या तुऐं पवित्र शास्त्र दो ऐजो नै पोढ़ै रेई,की जेसी पाथरो खै राजमिस्त्रिऐ निकमा जाणै राऐ थिया सैजाईं कुणै का सिरो का पाथर बोणा?
\v 43 ऐजो प्रभु की ओर सै होऐ रो,ओरो ओमारे देखणो दो अद्भुत ओसो,इथकारिऐ हांव तुओं खै बुल़ु,की पोरमेश्वर का राज्य तुओं कैईंदु आगु कोरदै,ओरो ऐशणै जाती खै देंदै जू फल लालै।
\v 44 जू पाथरो पांदी रिड़लु सै चकनाचूर होऐ जांदो,ओरो जिथ पांदी दू रिड़ला,तिथुखै पेशै देंदै।
\v 45 महायाजक ओरो फरीसी तेसीकै उधारण खै शुणैबा सोमझै गोऐ,की ऐजा ओमारै बारे में बौल़ौ।
\v 46 ओरो तिनुऐं तेसीखै पाकडना चाऊआ,पोरो लोगो दै डोरै गोऐ जेथुखै सै तेसी खै भविष्यवकता जाणौ थिऐ॥
\c 22
\p
\v 1 इथ पांदी यीशु तिनुखै उधाहरण कै दवारा बौल़दा लागा।
\v 2 स्वर्ग का राज्य तेसी राजा कै समान ओसो,जेनै अपणै बेटे का बेयाव किया।
\v 3 ओरो तेनै अपणै दासो खै भेजै,की नेवताहारियों खै बेयाव खाणौ खै बोईदो,पोरो तिनुऐ आणो ना चेई।
\v 4 तोबै तेनै होजो ओकी दासो खै ऐजो बौल़ैबा भेजा,की नेवताहारियों बौल़ौ देखो मोऐं खाणो बोणाऐं पो,ओरो मेरे बोलो़द ओरो पाल़ैयोदै पोशु मोरे गोऐ।
\v 5 पोरो सै बेपरवाई खै होटै गोऐ,ओरो कुणिऐ अपणै खैतो खै,ओरो कुणिऐं अपनै व्यापार खै।
\v 6 ओरो होजो जू बोचै रोऐ थिऐ तेसकै दासो खै पाकड़ेबा तेसका अपमान किया ओरो मारै दिया।
\v 7 राजा खै गुसा आया,ओरो तेनै अपणै सेना भेजेबा तिनु हत्यारो खै नाश कोरै दिऐ,ओरो तिनकै गाँव खै फोकै दिया।
\v 8 तोबै तेनै अपनै दासो खै बौल़ौ,बोऐरोको खानो खै तो तेयार ओसो,पोरो नेवताहारी योग्य ना ठोहरी।
\v 9 इथकारीऐ चौराऐ दै जाओ,ओरो जेतरै लोग तुओं खै मिलै,सोबी खै वेवाओ खै खाणो खै बोइदै लाओ।
\v 10 तोबै सेजै दास शोड़कै दै होटैबा,का बुरे,ओरो क्या आछै,जैतरै मिलै सोबी खै कोठै कोरै;ओरो ओरो ब्याह को घोर जेवनहारो लेई भोरै दियु।
\v 11 जोबै राजा जेवनहारो खै देखदा भीतरै आया;तो तेनै ऐक आदमै देखा,जेने बेवाओ कै खोटनौ नै बामै रेई थी।
\v 12 तेनै तेसी कैईंदु पुछु,हे मित्र;तू बेवाओ कै खोटनौ बामै बिना एथै कैथुखै आया?ओरो तेसको मुँ बोन्द होऐ गो।
\v 13 तोबै राजाऐ सेवको खै बौल़ौ,एसकै हाथ लात बाणैबा ऐसी खै बाऐरै इनारे दा राखै दो,तेथै केवल रूणु ओरो दांद पीसना ही ओसो।
\v 14 बोऐदै ओंदै तो बेजाऐ राऐ ओसो,पोरो पोरो चोणैयोंदै कम ओसो।
\v 15 तोबै फरीसियोंऐं जाऐबा आपस मुझी बिचार किया,की ऐसी खै कैशैखै बतो दा फशाईं।
\v 16 पोरो तिनुऐं अपणै चेले खै हेरोदिया साथै तेसकै धोरे इथु बौल़दै भेजै,की हे गुरू,आमै जाणोऐं,की तू साचा ओसो;ओरो पोरमेश्वर का मार्ग सचाई से शिखाऐं,ओरो कोसीं कै पोरवा नै कोरदा,ओरो तू आदमी को मुँ देखैबा बातो नै कोरदा।
\v 17 इथ कारिऐ तू आमु खै बेता की तू का सोमझै?कैसर खै कर देणौ ठीक ओसो।
\v 18 यीशुऐ तिनकै दुष्टता जाणैबा बौल़ौ,हे कपटियों;तुऐं मोखै कैथु खै पोरखो?
\v 19 कर का सिक्का मोखै देखाओ:ऐबै तिनुऐं तेसकै धोरै ऐक दीनार लाया।
\v 20 तेनै तिनुकैईंदु पुछु,ऐजै मोर्तै ओरो नांव कोसको ओसो?
\v 21 तिनुऐं तेसीखै बौल़ौ;कैसर का;तोबै तेनै तिनुखै बौल़ौ;जू कैसर को ओसो,सै कैसर खै;ओरो जू पोरमेश्वर को ओसो सै पोरमेश्वर खै दो।
\v 22 इथु शोणैबा सै हेराण होऐ गोऐ,ओरो तेसी छोड़ैबा होटै गोऐ।
\v 23 तसी दुसे सदुकी जू बौल़ौ,थिऐ की मोरैयोंदै का पुनरुथान आथी नै,तेसकै धोरै आये,ओरो तेसी कैईंदु पुछु।
\v 24 हे गुरू;मूसाऐ बौल़ै राऐ थियु,की जै कुणीऐ बिना ओलादै कै मोरै जांव,तो तेसका भाऐ तेसकी घोरवाल़ी आरी जाजड़ा बाणै बा अपनै भेई कारिऐ वंश पोऐदा कोरो।
\v 25 ऐबै ओमारै कागी सात भाऐ थिऐ;आगला बेवाओ कोरेबा मोरै गोआ;ओरो सन्तान ना होणो कै कारण अपणै घोरवाल़ी खै अपणै भेई कारिऐ छोड़ै दै।
\v 26 ऐशेखैईण दुजै ओरो तिजैऐ बै कियु,ओरो सातै भाई तोड़ी ऐशैखैईं हो।
\v 27 सोभी कै बाद सेजी बेटमाणिषो बै मोरै गेई।
\v 28 तो जिवन्दै होणो तोड़ी,तिनू साती मुझी दै सेजी कोसकी घोरवाल़ी होल़ै?जेथु खै सै तिनु सोभि कै घोरवाल़ै होऐ गोऐ थै।
\v 29 यीशुऐ तिनुखै उतर दिया,की तुऐं पवित्र शास्त्र ओरो पोरमेश्वर कै नै जाणदै;इस कारण तुऐं बैसरै गोऐ।
\v 30 पोरो जिवन्दै होणो कै बाद बेवाओ या जाजड़ा नै होंदा,पोरो सै स्वर्गो दै पोरमेश्वर कै दूतो कै साथै होंदै।
\v 31 पोरो मोरेयोंदे कै जीवन्दे होणो कै बारे में का तुऐं ऐजा बचन जू पोरमेश्वरे तुंओं बौल़ै राये।
\v 32 की हांव इब्राहीम का पोरमेश्वर ओसो,ओरो इसाहक का पोरमेश्वर,ओरो याकूब का पोरमेश्वर ओसो,तेथै तो मोरेयोंदे का नै आथी,पोरो जिवन्दे का पोरमेश्वर ओसो।
\v 33 इथु शोणैबा लोग तेसकै उपदेश लेई चकित होऐ गोऐ।
\v 34 जोबै परीसिऐ शुणु,की सदूकियों को मुँह बोन्द कोरै दियु,तो सै कोठै होऐ।
\v 35 ओरो तिनु मुझी दा ऐक व्यवस्थापोकै पोरखनौ कारिऐ,तेसी कैईंदु पुछु।
\v 36 हे गुरू व्यवस्था मुझी कोणजै आज्ञा बोड़ै ओसो?
\v 37 तेनै तेसीखै बौल़ौ,तू पोरमेश्वर अपणै प्रभु आरी अपणै सारे मन सै ओरो अपणै सारे प्राण सै ओरो अपणी सारी बुधी से प्रेम रख।
\v 38 बोड़ऐ ओरो मुख्य आज्ञा तो ऐजै ओसो।
\v 39 ओरो तेसकैईं समान ऐजै दोजै बै ओसो,की तू अपणै पड़ोसी आरी अपणै समान प्रेम कौर।
\v 40 ऐजी दो आज्ञा सोबि व्यवस्था ओरो भविष्यवाकताओ का आधार ओसो।
\v 41 जोलौ फरीसी कोठे थिऐ,तो यीशुऐ तिनु केईंदु पूछु ।
\v 42 की मसीह के बारे में तुऐं का समझो?सै कोसकै सन्तान ओसो?तिनुऐ तेसिखै बौल़ौ,दाऊद का।
\v 43 तेनै तिनु कैईंदु पुछु,तो दाऊद आत्मा मै होऐबा तेसिखै प्रभु कैथु खै बौल़ौ?
\v 44 की प्रभुऐ मेरे प्रभु खै बौल़ौ;मेरे सोऐं ढोबो खै बौठ,जांव तोड़ी मोऐं तेरे दुशमनो खै तेरे लातो मुलै नै कोरै दी।
\v 45 जोबै दाऊद तेसिखै प्रभु बौल़ौ,तो सै तेसका बेटा कैथु खै बोणदा?
\v 46 तेसकै जबाब आरी ऐक बै बात नै बौल़ै सोकी;पोरो तेसी दुसो दुडा तेसी आरी कोंसी कै पुछणो कै हिम्मत नै होई।
\c 23
\p
\v 1 तोबे यीशु ऐ भीडों के ओरो आपणै चैले खै बो़लो।
\v 2 शास्‍त्री ओरो फरीसी खुद मूसा कै गादी पांदी बोठैं गोऐ।
\v 3 इथकारिये जु किछै सै तुयों खै बोलो तिथु कोरैया ओरो मानया पोरो तिनखै जैशणै काम न कोरेया जिथु सै बोलो तौ ओसो,पोरो कोरना आथि।
\v 4 सै एक ऐशणै भारै बौज खै जिनखै टिपणा मुशिकल ओसो,बाधैयो तिनु आदमै कै कान्‍धै पांदी राखौं पोरो आपि तिथु आपणै गुटिई पांदी भै हिला़णौं ना चाओं।
\v 5 सै आपणै सोबै काम लोगो कै दिखाणौ कारिये कोरो,सै आपणै ताबीजों खै चोडा़ कोरो, ओरो आपणै लुस्‍खै खै कोरै बोढाऐ।
\v 6 भोज खाणो में बोडे़-बोडे़ ठांव,ओरो सभा दै बोडे़-बोड़े आसन।
\v 7 बाजारो दै नमशकार,ओरो आदमै में गुरू कोहलांव, तिनु भाव ओसो।
\v 8 पोरो तुंऐ गुरू नै कोहलांव,पोरो तोवारा एकेई गुरू ओसो,ओरो तुंऐ सोबे भाई ओसो।
\v 9 धोरतै पांदी कोसि खै आपणा बापु नै बोलिया,जिथु तोवारा एकेई पिता ओसो,जु स्‍वर्ग पांदी दा ओसो।
\v 10 ओरो स्वामे भै नै बोलिया, जिथु तोवारा एकेई स्‍वामे ओसो, ओरो मसीह।
\v 11 जु तुंओ मुझी बोडा़ ओसो,सै तोवारा सेवक बौणौ।
\v 12 जु कुणिये आपणै आपि खै बोडा़ बोणाला़, सै नानडा कोरा जांदा, ओरो जु कुणिये आपणै आपि खै नानडा बौणाला़,सै बोडा़ कोरा जांदा।
\v 13 हे कपटी शास्‍त्रियों ओरो फरीसियों तुंओ पांदी हाये,तुंऐ आदमै खै कारिये स्‍वर्ग कै राज्‍य खा दरवाजा बन्‍द कोरो ऐ ना तौ आपि तिन्‍दै प्रवेश कोरै ओरो ना तिन्‍दै प्रवेश कोरणैवाल़ै खै प्रवेश कोरणौ देवं।
\v 14 हे शास्‍त्रियो ओरो फरीसियों तुंओ पांदी हाय, तुंऐ विधवाओ खै घोरो खै भै खायै जावं ओरो दिखाणो कारिये बोडै़ देर तोडीं प्रार्थना कोरदै रोंव इथकारिये तुंओ जादा सोझा मिल़दैं।
\v 15 हे कपटी शास्‍त्रियों ओरो फरीसियों तुंओ पांदी हाये,तुंऐ एकी आदमैं खै आपणै मत दा लाणौ कारिये सारै पाणी ओरो जमीनों दै फिरो, ओरो जोबै सै मत दा आये जावं तौ तेसी आपि दा दुगणा नोरकीय बोणायै देंवं।
\v 16 हे आंधे अगुवो तुंओ पांदी हाय, जु बोलो़,ऐ कै जै कुणियें मन्दरो कै शौ खावं तौ किछै नै,पोरो जै कुणिये मन्‍दरो कै सुनैं खै शौ खावं तौ तिनदा बांधै जान्दा।
\v 17 हे मुर्ख ओरो आंधे कुण बोडा़ ओसो,सुनू या सेजा मन्‍दरो जिथलैई सुनू पवित्र होवं।
\v 18 तोबे बोलो़ कै जै कुणिये वेदी खै शौ खाला़ तौ किछै नै पोरो जु भेंट तिथ पांदी ओसो,जै कुणिये तिथखै शौ खाला़ तौ बन्‍धै जान्दा।
\v 19 हे अंधो कुण बोडा़ ओसो, भेंट या वेदी जिथलैई भेंट पवित्र होवं।
\v 20 इथकारियें जु वेदी कै शपथ खावं ऐ सै तैसखै ओरो जु किछै तेसी पांदी ओसो,तैसकै भै शपथ (शौ) खांव ऐ,
\v 21 जु मोन्दिरों कै शौ खाला़, सै तैसकै ओरो तेसी दै रोणैवाल़ै कै भै शौ खाओं।
\v 22 जु स्वर्ग कै शौ खांव ऐ सै पोरमेश्‍वर कै सिंहासन कै ओरो तेसी पांदी बोठणैवाल़ै कै भै शौ खांव ऐ।
\v 23 हे कपटी शास्‍त्रियों ओरो फरीसियों तुंओ पांदी हाये,तुंऐ पोदी नै,ओरो सौंफ,ओरो जींरे खा देशवां भाग तौ देव ऐ,पोरो तुंऐं व्यवस्था कै गम्भीर बातों कै ओरो न्याय ओरो दोया ओरो विश्‍वास कै छोडैं दिया चेईं थिया कै इनु भै कोरदै रोन्दै ओरो तिनु भै ना छोड़दै।
\v 24 हे आंधे अगुवों तुऐं माच्छरों कै तौ धन डालो़ देंव,पोरो ऊंट खै गोट जांव ऐ।
\v 25 हे कपटी शस्‍त्रियों ओरो फरीसियों तुंओं पांदी हांय तुंऐ छानैं ओरो थाली खै ऊपर दै तौ मांजौं,पोरो सै भीतरों दै इनारों ओरो असंमय से भोरयोदै ओसो।
\v 26 हे अआंधै फरीसी,आगलैं छानें ओरो थालीं खै भीतरै पेशी मांजौ कै सै बाहरों पेशै भै साफ होवं।
\v 27 हे कपटी शास्‍त्रियों ओरो फरीसियों,तुओ पांदी हाय तुंऐ चुनै फिरियोंदी क्रबों कै साय होवं जु ऊपर सै तौ कामकै देखियों ऐ, पोरो भीतरै मुरदै कै हाड़की ओरो सोबिं बान्त कै मोल़ लैई भोरियोदैं।
\v 28 इयों रीति शै तुंऐ भै ऊपर शै आदमै कै धर्मो दिखाये पोरो भीतरै,कपट अधर्म ;लेईं
\v 29 हे कपटी शास्त्रयो ओरो फरीसियों तुंओ पांदी हाय भविष्‍यव्ताओ कै कब्रे संवारों ओरो धरमै कै कब्रे बौणाव ओसो।
\v 30 ओरो बोलो हौं जै आमु आपणै बापु-नाना कै दुसों कै होन्दै तौ भविष्‍यव्दक्ताओ कै होया नै पोरो साझी ना होन्दै।
\v 31 इथपादी तुंऐ आपणै आपि खै गवाही दैवं ओसो कै तुंऐ भविष्‍यव्दक्ताओ खै सान्तान ओसो।
\v 32 ओरो तुऐ आपणै बापु-नाना का पाप खा घोडा पुरै तरह सै भोरै देव ओसो।
\v 33 हे शौगोऊं है करैतो के बचो , तुऐं नरक कै दण्‍ड सै केशै बोचदै ।
\v 34 इथुकारिये देखो ओऊं तुआरा दोरै भविष्यदक्ताओ ओरो बुधमान ओरो शास्त्रयों खै भैजदा ओसो,ओरो तुंऐ किछै खै मारै दैन्दै ओरो क्रसो पांदी चठालै, ओरो किछै कॅ आपणै आराधनालय में कोढै मारौऔरो एकी नगर सै दुजै नगर खै खददै ओसो।
\v 35 जेनै धरमै हाबील सै लैयो खै बिरिक्‍याह के वेटे जकरयाह तोडी जैशे मन्दयरो ओरो वेदी के बीच मे मारे डाला ओरो थिया जिशै ऐ धेरमै खौ खून धोरतै पांदी बहाया गोवा ओसो सै सोबै तुआरै सिर पांदी पोडदा ओसो।
\v 36 ओऊं तौ तुआदौ साचो साचो बुलु ऐ सोबै बातों इयो समय पांदी आ पोडदै।
\v 37 हे यरुशलेम हे यरुशलेम तु भविष्यव्दक्ताओ को मार डालदा ओसो ऐ और जु तेरे दोरै छाडे गोऐ, तिनि पांदी पोथारवा कोरो ऐ किशै बार मुऐं चोऊं ओसो जैशखे मुरगै आपणै नानडिया खै आपणै पाखो तोडी कोठा कोरा ओसो,ऐशखैई ओऊं आपणै बालको खै कोठा कोरो, पोरो तुंऐ नै चाही।
\v 38 देखो तुंआरौ घोर तुंआरै लियै उजाड छोडे जान्दों ओसो।
\v 39 पोरो होऊं तुंओ बुलु ऐ सै जु प्रभु कै नावं सै ऐबै सै जोबै तोडी तुंऐ ना बोलो,धन्य ओसो सै जु प्रभु कै नांव सै आअंव ओसो।तोबै तुंऐ मोखै होजो ना दैखदै
\c 24
\p
\v 1 जोबै यीशु मंदरो पैरेशा निकलियो चालै रोवा थिया, तोबै तैसखै चेलै तेसिखै मंदरो कै रचना दैखाणो खै तैसकै धोरै आयै।
\v 2 तेनै तिनिखै बोलो तुंऐं ऐजो सोबै दैखै लौ ना हावं तुंयोखै सचो बुलु ओसो,इथै पाथरो पांदी पाथरो भै ना छटदा जु गिराऐ ना जाला़।
\v 3 जोबै सै जैतून पहाड़ पांदी बोठै रोहा थिया, तोबे चेले ऐ शुनशान जोगह तेसकै धोरै आययों तोलो आमुखै बताऐं दै जै ऐजी बातों कलों होंदा तैरे आंणौ का ओरो जगतों कै अन्तों का कुंणजा चिन्हों होंन्दा।
\v 4 यीशु ऐ तिनुखै जबाव दिंता चौकश ऱहेया कै कुंऐ तुंयोखै ना मरमाऐ पायों।
\v 5 जिथुखै बोहुदै ऐशणै होंदै जु मैरे नांव सै आयेयों खै बोल़दै हांव मसीह ओसो ओरो बोहुतै खै भरमाते।
\v 6 तुंऐ लडाई के ओरो लडाई कै चरचा शुणदै तोवं डरयानै जायां जिथुखै इनी का होणा जरुरी औसो पौरो तेसी समय अन्‍त ना होंन्दा।
\v 7 इथकारिये जातै पांदी जातै ओरो देसो पांदी देश कबजा कोरदै ओरो जगहै जगहै काल़ पड़दा ओरो भंईचल़ होदों।
\v 8 ऐजी सोबै बातों दरदों कै शुरूआत हौन्‍दै।
\v 9 तोबे सै कलैश देणै खै तुंयोखै पकालै़ ओरो तुंयोखै मारै दैंदे ओरो मेरे नांव कै बजेह सोबे जाती कै लोग तुयोंआरी बोइर राखदै।
\v 10 तोबे बोहुदैं ठुकर खांदै ओरो ऐकी दुजै खै पकड़वादै ओरो एकी दुजैआरी बोइर राखंदै।
\v 11 बहुतै जोणै जूंठे भविष्यवक्ता होऐ जोलें खडै ओरो बहुतै खै भरमाऐ देंतें।
\v 12 अधरमो कै बडनों सै बहुतै का प्यार ठांडा होऐ जांदा।
\v 13 पोरो जु अन्‍त तोडी धीरज धरदा तेसी का उदार होन्‍दा।
\v 14 ओरो राज्य का ऐजा सुसमाचार सारै जगतों पांदी प्रचार किया जाला़ कै सोबी जाती पांदी गोंवाईं होल़ै तोबै अन्त आऐ जाला़।
\v 15 इथकारिये जोबै तुंऐ तिथु उजाड़ कोरनो आल़ै बुरै चीजों कै जिथकै चरचा दानिय्येल़ भविष्‍यताक्‍ता के ढोबों शै वालै गोऐ थै पवित्र जगह में खड़े होऐ देखो जु पढले़ सेजे समझ लै़।
\v 16 तोबे जु यहूदिया मै होल़ै सै पाहाडो़ पांदी दोड़ै जाल़ै।
\v 17 जु छतों पांदी होलै सै आपणै घरो परेशै समानो लोंदैं भै ना उतरतै।
\v 18 ओरो जु खेतों होले़ सै भै आपणा कपडा़ लोंदै पाछु ना आंदै।
\v 19 तिनी दुसो जु होल़किणौ वाली़ ओरो दुध पिआणौं वाली़ हली तिनुकैं लिऐ हाकार होंदा।
\v 20 प्रार्थना कोरेया कोरो कै तुंहों जाडें मुंझी या सबतो कै दुसों दुउड़नों ना पड़ो।
\v 21 जिथुकै तैसी समय ऐशणा बडा़ संकट होंन्‍दा जैशणा जगतो कै शुरूआत सै ना ऐलों दोडी़ होवा ओरो ना कोलोईं होंदां।
\v 22 इथु खै सेजै दूस घटायेना जांतें तोबे कुणिऐं पाणी ना वोचदा पोरो चुणै ओंदें कै कारणों सै दूसों घटाये जांदें।
\v 23 तेसी समय जै कुणिये तुंबो खै बोलो देख मसीह इथै ओसो या तिथै ओसो तौ विश्‍वास ना कोरेया।
\v 24 जिथुकै झुठै मसीह औरो झुठै भविष्‍यवाक्ता ऊबै खोडे़ होन्‍दै ओरो वोड़े चमतकार औरो अद्भूत काम देखांते होये सोको कै चुणै ओंदें भै भरमाऐ दैंदैं।
\v 25 देखो मुऐ आगेही तुंयों ऐजी सोवे किछै बोल़ै राहे ओसो।
\v 26 इथकारिये जै सै तुंओं बोलों,देखो सै जगलों पुडा ओसो तौ बाऐरै ना जायेआ या देखो सै घरों पांदी ओसो,तौ विश्‍वास ना कोरैऐ।
\v 27 जिथुकै जै वैजलै पूरवों के ढवों शै नकलैओ पशिचमो तडी़ चमकतैं ओसो तैशैके आदमै का बेटे का भै आणा होंदां।
\v 28 जिथै लाश होल़ै तिथै गिज्‍जों इकोठी होंदीं।
\v 29 तिनी दुसों कै कलेशो के शढ वाद मैं सूरज इनारै याला होऐ जांदां ओरो चांदो का प्रकाश जांदा रहोदां,ओरो तारै आसमानो परेशै गिर जांदै ओरो आसमानों कै शोक्तै हिज़लै जादैं।
\v 30 तोबे आदमै खै बेटे खा चिन्ह आसमानों मैं दैखिदा दिया ओरो तोवे धरतै के सोबे कुलों के लोग छातै पीटदै,ओरो आदमै के बेटे खै बड़े शक्तै ओरो प्रताप के साथै आसमानों के बादलों पांदी आंदै देखिदां।
\v 31 सै तुरहै का बडा शबद कै साथै आपणै दूतो कै भेजदा ओरो सै आसमानो कै ऐसी ढवशो तेसी ढवो तोडी़ चारो दिशा सै तैसकै चुणैयोंदे खै इकट्ठा कोरदा।
\v 32 अंजीर के डालो़ पेरशा उदाहरण सीखों जोवे तिथकी डाल़ै नरम होऐं जांओ ओरो पात निकल़दै लागों ओसो,तो तुंऐ जाणै पांव जै गरमी का समय नेडिक ओसो।
\v 33 ऐशेखै रिती सै जोबै तुंऐ इनी सोबै बातों खै देखो तोबे जाणै लैवो कै सै निकट ओसो पोरो दवारो कै ही पांदी ओसो।
\v 34 हांव तुंवों साचो बोलू ओसो जोबै तेसि ऐजी सोबे बातों पूरी ना होऐ जांव तोबे तोडी इंयो पीडियों का अन्त ना होन्दा।
\v 35 आसमानो ओरो धरतै हिजलै जांवो पोरो मेरे बातों कोलोई ना टोलैदैं।
\v 36 तेसी दुसो ओरो तैसी घोड़ै कै बारै में कुंऐ जाणौं ना स्वर्ग,ना दूत,ओरो ना बेटा पोरो केव़ल पिता।
\v 37 जेशै नूह के दूस थिऐ तेशैखै आदमै का बेटा का आणा भै होंदा।
\v 38 जिथु जेशै पाणी लेई महा प्रलैयें सै आगडियों कै दूसों में जलो दूस तोडी़ कै नूह ऐ जहाजों पांदी ना बोठैं तलो़ दूसों तोडीं लोग खावं-पियों थियें ओरो तिनिवारी जाझडै होवों थिऐ।
\v 39 ओरो जोवो तोडी़ पाणी का महाप्रंललै आएयो तिनो सोवी खै वोआऐ ना लैई गोई ताव तोडी़ तिनुकै किछै भै मालूम ना पोडी़,तेशैखै आदमै के बेटे को आणा भै होंदां।
\v 40 तेसी समय दो जणै खेतो दै होलैं एक आगु नेदैं ओरो दूजा छोडै़ दैन्दै।
\v 41 दो बैटमाणिशो चाकै पीशलै रोहोली एक आगु नैदै ओरो दूजै छोडै दैन्‍दै।
\v 42 इथकारिये जागिऐ रअ जिथुखै तुंऐ ना जाणो कै तुंआरा प्रभु कैसी दूसै आंदा।
\v 43 पोरो ऐजो जाणै लैयों कै जै घरो का स्‍वामै जाणदा होंदा जै चौर कैसी घडी आंदै तोवे सै विजी रोहदां ओरो आपणै घरों दै चोरै ना होणों दैंदां।
\v 44 इथकारिये तुंऐ भै तैआर रोह जिथु जियों घडी कै वारै मैं तुंऐ सोचे भै ना रेही तेसी घडीं आदमै का बेटा आये जांदा।
\v 45 ओरो सेजा विश्‍वास वाला़ ओरो बुदैयाला दास कुण ओसो जैसी स्‍वामै आपणै नोकर ओरो चाकर पांदी सरदार ठहराहा कै समय पांदी तिंनु खाणों देवं।
\v 46 धनय ओसो सेजा दास जेसी तेसका स्‍वामै आयेवो ऐशणा ही कोरदै पांवों।
\v 47 हांव तुंवों खै साचो बुलू ओसो जै तेसी आपणै सोवे सोंपदै पांदी अधिकारै ठहराऐ दिया।
\v 48 पोरो जै सै दुष्ट दास सुंचदा लागों कै मेरे स्‍वामै कै आणों मे देर ओसो।
\v 49 ओरो अआपणै साथै दासों खै पिटदै लागें ओरो पिणैवाल़ै कै साथै खांवं पियों।
\v 50 तोवे तेसी दासो का स्‍वामे ऐशणै दूस आये गुआ जलों सै तेसकी बाट ना जुवोला ओरो ऐसी घडी़ जिथु सै ना जाणो ओसो।
\v 51 तोबे सै तेसी बोडा़ सजा देंदां ओरो तेसका भाग छल,कपट वालैं कै साथै ठहराऐ देंदा जिथै रोणा ओरो दांद पीशणा होंदां।
\c 25
\p
\v 1 स्वर्ग का राज ऐ तिनु दस बाईटी के सोमान होंदा जु आपणी मशलों लोएयों दुलैह सै भैंट कोरनो निकली।
\v 2 तिनुमुझी पांच मूरख ओरो पांच समझदार थै।
\v 3 मूरखै ऐ आपणै वीट तौ निऐ पोरो आपणै साथै तेल़ ना नियु।
\v 4 पोरो समझदारै ऐ आपणै वीटो के साथै आपणै डोवे तो तेल़ भै भरै दियु।
\v 5 जोबै दुल्हे कै आणौ में वैरे गोए तोवे सोवे ऊघांदी लागी ओरो सुदै गोये।
\v 6 आंधे रातै कै धूम होऐ तौ देखो दुल़हा आंदा लोगों ओसो,तैआरी भेट कोरनो के चाल़ो।
\v 7 तोवे सै सोबै वाईटी ऊवी वैजैयो आपणी वीट ठीक कोरदी लागी।
\v 8 ओरो मुरखै ऐ समझदारों खै वोलू आपणै तेलो़ मुझिदु किछै आमुखै भै देयों जिथुखै आमारै वीट हिशदै लागै रोह ओसो।
\v 9 पोरो समझदारै ऐ उतर दैयो जै ऐजो तेल आमुखै ओरो तुयोखै ऐ पूरू ना हौं,आच्छौ तौ ऐजो जे तुंऐ वेचनैवाल़ै कै दोरै जायोखै आपणै लिये खरदैयो लौबा।
\v 10 जोवे सै खरदोदीं चालै़ रोही थै तोबै दूल्हा आये गुआ ओरो जु तैयार थै सैजी तेसी कै साथै जाजडै कै घरो मैं होटै गोई ओरो दोआर वंद होये गोव।
\v 11 तियिखै वाद सेंजी ऊकी वाईटी भै आऐयो वोलदी लागी जै स्‍वामी,हे स्‍वामी आमुखै दोवार खोलै दै।
\v 12 तेनै जवाव दिया हांव तुंयों खै साचो वोलु ओसो हांव तुंयोखै ना जाणु।
\v 13 इथकारिये वीजीऐ रोह जिथुखै तुंऐ ना तेसी दूस खै जाणौं ओरो ना तेसी घोडी़यो खै।
\v 14 जिथुकै ऐ तेसी आदमै कै सा दशा ओसो जेनै परदेशो जांदी वेई आपणै दाऔ खै वोयेदेयों खै आपणै जयोजात़ तिनु खै सोंफे दैं।
\v 15 तेनै एकी खै पांच तोड़े दूजै खै दो ओरो तीजे खै एक ओरो हरो एकी खै तिनखी शाक्तियों कै अनुसार दियु ओरो तोवे परदेश खै चाला गोआ।
\v 16 तोवे जैसी खै पांच वेटै रोहे थिऐ तेने शट जायेयों खै तिनु लैई लेण- देण कोरा ओरो पांच तोड़े होजों कमायें।
\v 17 इयों रीति लेई जिनु खै दो मिल़ै थिऐ तेनै भै दो होजों कमाऐ।
\v 18 पोरो जैसिखै एक मिल़ै रोवां थिया तैनै जायेबा माटी खुणै, औरो आपणै रुपये चुरै दिये।
\v 19 बहुतै दुसो खै बाद तिनु दासों का स्‍वामै आयौबा तिनु का हिसाब किताव लौदा लागा।
\v 20 तेसखै पांच तोड़े मिलै रूऐ थिऐ आयेओ तेनै वोलो़ ऐ स्‍वामै तुंऐ मुखै पांच तोडें सोपे राहे थिऐ देख मुऐ पांच होजों राहे कमाऐ।
\v 21 तेसखै स्‍वामै तेसी बुलों,धन्य है आच्छै ओरो विश्‍वास लायक दास तु थोडै मैं विश्‍वास लायक रौआ,होऊं तोखै बोहुतै चीजों खा अधिकारी बोणान्‍दा,आपणै स्वामी के खुशै दा शामिल़ हौ।
\v 22 ओरो जैसी दो तोडै मिल़ै थिऐं,तेणै भै आयों खै बुलु, हे स्वामी तुऐ मुखै दो तोड़े सोपै राऐं थियै,देख, मुऐं दो तोड़े और कमाऐ।
\v 23 तेसखै स्वामी ऐ तेसी बुलु ऐ, धन्य,हे आच्छै ओरो विश्‍वास लायक दास,तू थोड़े मुझी विश्‍वास लायक रोवां,ओऊं तोखै बोहितै चीजों खा अधिकारी बौणान्दा,आपणै स्वामी खै खुशी दा शमिल़ हौं।
\v 24 तोवे जैसिखै एक तोडा़ मिला थिया, तेने आयों बुलुं,हे स्‍वामी,ओऊं तोखै जाणु ऐं कै तू कठोर आदमै ओसो,तूंऐ जिथै बौऐ ना रैईं,ओरो जिथै नै छींटै तिथै दौ कोढों कोरे़ ओसो।
\v 25 इथकारिये ओऊं डोरे गौवां थिया, औरो जायों खै तेरा तोडा़ मिट्टै मुझी चोरै दिया,देख, जू तेरो ओसो,सै ऐजों ओसो।
\v 26 तेसखै स्वामी ऐ तेसि जबाव दिया,हे दुष्ट ओरो आल़सी दास, जोबे तू ऐजों जाणै थिया कै जिथै मोयें ना बोईं तिथै दो काटुं ओरो जिथै मोयें ना छिड़कै तिथै दो भै कोठों कोरूं।
\v 27 तो तोखै चेई थिऊं कि मेरा रूपिया सरांफों कै दै दैन्दा, तोवे होऊं आपणा धन ब्याज सहित लोन्दा।
\v 28 इथकारिये ऐजा तोडा़ तैसियादा ऊडा लौ, ओरो जैसियागै दस तोड़े ओसो,तेसी खै दैईं दै।
\v 29 पोरो जैसि कोसियागै ओसो ऐसि होजो दैन्दै,ओरो तैसिया बोहितु होऐ जान्‍दौं ,पोरो जैसियागै न आथि,तैसियादौ जु तैसिया ओसो,सैजो भै ऊडौ कोरदै।
\v 30 ओरो ऐशै निकमै दास खै बाहरै कै इनारैदा दा डालै दौ, जिथै रोणा ओरो दातों पीशणा होदां।
\v 31 जोवे आदमै खा बेटा आपणै महिमा दा आला़, ओरो सोबे स्वर्गदूत तैसखै साथै आल़ै,तौ सै आपणै महिमा के सिंहासनों पांदी विराजमान होदां।
\v 32 ओरो सोवे जाति तैसखै सामणै खोडी़ कै जान्दी,ओरो जैशेखै चरणैवाला भेडों खै बकरियों सै दूर कोरै दैन्‍दा,ऐशैकैई ही सै तेनी ऐकी-दूजै खै दुर कोरै दैन्दा।
\v 33 तोवे भेडों खै आपणै सुऐं ओर ओरो बकरी खै बुऐं ओर खोडा़ कोरदा।
\v 34 तोवे राजा आपणै सुंए वालों कै बुलदा, ऐ मेरे पिता खै धन्‍य लोग आओ तेसी राज्य कै अधिकारी हौऐं जांव जु जगत कै शुरू सै तुआरै कारिये तैआर कोरे राऐ ओसो।
\v 35 जिथु ओऊं भुखा थिया, ओरो तुंऐ मुखै खाणौं दियुं,होंऊं तीशा थिया,ओरो तुंऐ मुखै पाणी पीओऊं,होंऊं परदेशी थिया,तुंऐं मुखै आपणै घोरो दा राखा।
\v 36 होऊं नांगा थिया,तुंऐ मुखै लुस्‍खै बम्बाएं,होऊं बीमार थिया,तुंऐ मेरा ख्याल राखा,होंऊं जेलों दा थिया,ओरो तु मुखै मिल़दा ओंऊआ।
\v 37 तोबे धरमै उतर दैंन्‍दै ऐ,हे प्रभु आमु ऐ कोबै तोखै भुखा देखा ओरो खिआऊं,या तीशा देखा ओरो पाणी पीआऊं।
\v 38 हामुं ऐ कोबै तोखै परदेशी देखा ओरो आपणै घोरो मे राखा,या नांगा देखा ओरो लुस्‍खै बम्बाऐ।
\v 39 हांमु ऐ कोबै तोखै बीमार या जेलों दा देखा ओरो तुंआरै मिलदै आये।
\v 40 तोवे राजा तिनुखै उतर दैंन्‍दा, होऊं सोच-सोच वोलूं कि जु तुंऐ मेरे इनी नानडे सै नानडे भाइयों मुझै किसी एकी खै साथै कोरै, सै मेरे ही साथै कोरै राऐं।
\v 41 तोवे सै बाऐ ओर वालों सै बोलों,हे शापित लोग,मेरे सामणै शै तियो अनन्त आग दै चाल़ै जांव,जु शैतान ओरो तैसखै दूतों खै तैआर कै ओसो।
\v 42 होऊं भखा थिया ओरो तुंऐ मुखै खाणौं खै नै दै, ओऊं तीशा थिया, तुंऐ मुखै पाणी न दै।
\v 43 होऊं परदेशी थिया,ओरो तुंऐ मुखै घरो दा नै राखै, ओऊं नांगा थिया,ओरो तुंऐ मुखै लुस्‍खै नै बोबैई,होऊं बीमार ओरो जेलो दा थिया,ओरो तुंऐ मेरी ध्यान नै दीं।
\v 44 तोवे सै उतर देंदैं, हे प्रभु आमु ऐ तोखै कोलौं भूखा,या तीशा,या परदेशी,या नांगा, या बीमार,या जेलों दा देखा,ओरो तेरी सेवा टैहल़ न कोरी।
\v 45 तोबे तेने तिनि उतर दिया,ओऊं तुंओ दौ साच्चौ बुलु कै तुंऐ जु इनै नानडे सै नानडे़ मुझी कोसी एकी के साथै नै कोरी, सै मेरे साथै भै नै कोरी।
\v 46 ओरो ऐजै सोजा भुकतोदैं पौरो धरमै होमेशा का जीवन दै प्रवेश कोरदै।
\c 26
\p
\v 1 जोवे यीशु ऐ सोबै बातै बुलै दै तौ आपणे चेलों खै बुलदा लागा।
\v 2 तुंऐ जाणौ ऐ कै दो दुसो खै बाद फसह का तैआर ओसो,और आदमै का बेटा क्रुस पांदी चढाऐ जाणौ कै कारिये पकडाऐं जान्दा।
\v 3 तोबे प्रधान याजक ओरो प्रजा के पुरनिए काइफा नामक महायाजक कै आंगणौं में कोटै़ होवें।
\v 4 ओरो आपस मुझी विचार कोरदै लागैं कै यीशु खै छल़ सै पाकडिंयों खै मारै डालों।
\v 5 पोरो सै बोलों थिऐ,तैआरौं कै समय नै,जिथु ऐशखै नै हौं खै लोगों मुझी लडाईयां हौऐं जांव।
\v 6 जोबै यीशु बैतनिय्‍याह में शमौन कोढी़ कै घोरो दा थिया।
\v 7 तोभै एकी बैटमाणिशै ऐ संगमरमर कै चीजं दौ मोहगौं इत्र लैयो खै तैसखै दोरै आऐ,ओरो जोबै सै खाणौं खान्दा बौठा थिया तौ तैसखै मुढों पांदी पेर दियु।
\v 8 ऐजो दैखियो खै तैसखै चेलें रेशेईदै ओरो बोलदै लागैं, इथका कायै सत्यानाश किया।
\v 9 इथु तौ आच्‍छै दामों पांदी बेचयो खै कंगालों खै बाटैं जान्‍दौं थिऊं।
\v 10 ऐजों जाणियों खै यीशु ऐ तिनि बोलों बैटमाणिशौं खै काय सोतावं, तिऐं मेरे साथै भोलाईं कोरै।
\v 11 कंगाल़ तौ तुआरै साथै होमेशा रोहन्‍दै ओसो,पोरो ओऊं तुआरै साथै होमेशा न रोहन्‍दा।
\v 12 तेनै मेरे शोरिरो पांदी जु ऐजो इत्र पोऊं ओसो,सै मेरे गाड़ै जाणै कारिये कोरो ओसो।
\v 13 होऊं तोखै साचू साचू बुलू कै सारै जगत में जहां जिथै कैई ऐजा सुसमाचार प्रचार कोरा जाला़,तिथै तैसखै काम का वर्णन भै तैसखै याद कोरा जांदा।
\v 14 तोवे यूहदा इस्करियोती जु बारह चेलों मुझी दा एक थिया, प्रधान याजकों कै दोरै आयों खै बोलों।
\v 15 जे ओऊं तिनि खै हाथ पाकडियों खै जु मुखै का दैन्‍दै, तिन्हिई तीस चांदी खै सिक्‍के तौलियों खै दै दिऐ।
\v 16 ओरो तेसी समय सै तेसी खै पाकडणै का अवसर ढुंढनै लागा।
\v 17 अखमीरी रोटै का तैयारो के आगलै दुसै चेले यीशु घोरै आयौखै पुछतै लागै तु का चांहै ओसो,कै आमै तेरे लिऐ फसह खाणों की तैयारी कोरू।
\v 18 तेनै बोलौ,नोगरो दै अमुक आदमै कै धौरै जायों तिनिखै बोल गुरू बोलौं औसो, जै मैरा समय नडिक ओसो,हांव आपणै चेले़ के साथै तेरे धोरै तैआर मनांदा।
\v 19 पोरो चेलै ऐ यीशु कै आज्ञा मानै ओरो फसह तैयार कियु।
\v 20 जोवे वैल़कों होऊं तोवे वारहो कै साथै खाणौं खांदै वोठढै।
\v 21 जोवे तिनुऐ खाणों खाऐं लो थियु तोवे तेनै वोलौ हांव तुयो खै सच्चो वोलू ओसो के तुंयों मुझदै एक मुखै पकडो़वांदा।
\v 22 इयों बातों पांदी सै बोहुते उदास होऐ ओरो हर एक तेसीयादो पूछदै लागै हे गरू का सै हांव ओसो।
\v 23 तेनै जवाब दिया जेनै मेरै साथै थाली दै हाथ डाल़ै ओसो सेजा ही मुखै पकडोवांदा।
\v 24 ओआदमै खा बेटा तौ जैशे तैसकै बारै में लिखियां जांदा ओसो,पोरो तेसी आदमै कारिए शोक ओसो,जेसी कारिए आदमै का बेटा थम्बाए जाऊं जै तेसी आदमै का जोन्म ही होंदा तौ तैसखै लिऐ भोला़ होदां।
\v 25 तोवे तेसकै थम्बाणैवालैं यहूदा ऐ बुलु हे गुरू,काये सेजा ओऊं ओसो,तैनै तैसे बोलों,तुंऐ बुल दिऊं।
\v 26 जोबे तिनुवें खाऐ ही लौ थियु, तेने रोटी कौरी, ओरो आशीष मांगेबा तुड़ी, ओरो तिनुखै दी, ओरो बोलौ, लै, ऐजी मेरा शोरिर ओसो।
\v 27 तोबे तेने छाना कोरेबा धोन्यवाद किया, ओरो तिनु दिया, ओरो तिनु सोबिऐ तैथ पोरेशौ पियु।
\v 28 ओरो तेने तिनुखै बोलौ, ऐजा वाचा कौ मेरौ सेजौ लोई ओसो, जु बौहुतै कै लिऐ बौआऐ जांव।
\v 29 हांव तुंओं केंई साच्चौ बुलु कै दाख कौ रस तेसी दुसौ तोड़ी होजौ कोलोंई ना पींऊबा जांव तोड़ी पोरमेश्वरो का राज्य दा नुवा ना पींऊ।
\v 30 तोबे सै गीत गाऐबा बाएरै जैतुन कै पोवाडों पान्दी हौटै।
\v 31 तोबे यीशुऐ तिनुखै बोलौ, तुंऐ सोबे ठौकर खालै, क्योंकि लेखै राखौ हांव रखवालै खै मारुबा, ओरो भेड़ौं तितर भितर होऐ जाली।
\v 32 पोरो ओऊं आपणै जीऊंदै होणै खै बाद तुंऔ दै ओगोडियों गलील़ कै जांदा।
\v 33 पोरो हांव आपणै जींवदी होणौ कै बाद तुंओं दा आगै गलील खै जांऊबा।
\v 34 पतरसऐ तेसीखै बोलौ, जै सोबे ठोकर खालै तौ खालै, पोरो हांव ठोकर ना खान्दा।
\v 35 यीशुऐ तेसीखै बोलौ, हांव तांवकेंई साच्चौ बुलु कै ऐलौ ही ईयोंई रातै खै मुर्गे कै दौ बेई बांक देणौ दै आगै, तू तीन बेई मेरा इनकार कोरला।
\v 36 पोरो तेने होजो भै जोर देऐबा बोलौ, जै मुखै तेरे साथै मोरनों भै पोड़लौ, तौ भै हांव तेरा इनकार ना कोरदा। ऐशेखै ही ओकी सोबिऐ भै बोलौ।
\v 37 तोबे सै गतसमनी नांव कै ऐकी जोगै दै आऐ, ओरो तेने आपणै चेले खै बोलौ, ईथी ही बोठै रोऐया, जांव तोड़ी हांव प्रार्थना कौरु।
\v 38 ओरो सै पतरस ओरो याकुब ओरो यहुन्ना खै आपणै साथै लौऐ गौवा, ओरो बोहोत ही अधीर ओरो व्याकुल होन्दा लागा।
\v 39 ओरो तेने बोलौ, मेरा मौन बेजाऐ उदास ओसो, ईथै तोड़ी कै हांव मोरनौ पान्दी ओसो तुंऐ ईथै ठोहरो, ओरो जागेयोंदै रोऐया।
\v 40 तोबे सै देणौ ओगड़ियो हौटा ओरो धोरती पान्दी पौड़ैबा प्रार्थना कोरदा लागा कै जै होऐ सोको तौ ऐजै घौड़ै मूँ पान्दी दै टोलै जांव,
\v 41 ओरो बोलौ, ऐ अब्बा, हे पिता, तू तौ सोबे कुछ कोरै सोकै, ऐजा छाना मूँकेंईदा होटाऐ दै तोबे भै जेशेखै हांव चौंऊ तेशेखै ना, पोरो जेशेखै तु चांऐ तेशेखै ही होंव।
\v 42 तोबे सै आया ओरो तिनुखै सोतेयोंदै देखैबा पतरस खै बोलौ, हे शमौन, तू सोतै रोवा? क्या तू एक घोड़ै भै ना जागै सोकी?
\v 43 जागदै ओरो प्रार्थना कोरदै रोव कै तुंऐ पोरेशानी में ना पोड़ौ। आत्मा तौ तैयार ओसो, पोरो शोरिर दुर्बल ओसो।
\v 44 ओरो सै होजौ चाला गोवा ओरो तिनु ही शब्दों दै प्रार्थना कै।
\v 45 तोबे आऐबा तिनुखै सोतेयोंदै देखै, क्योंकि तिनकी आखी निंदौ लेई भोरेयोंदी थी, ओरो ना जाणौ थिये कै तेसी खै का जोवाब देंई।तोबे तिजालियों आऐबा तिनुखै बोलौ, ऐबे सोतेयोंदै रोएया ओरो विशांव कोरेया, बस, घौड़ै आऐ गोऐ, देखो आदमी का बेटा पापियों कै हाथ पोकड़वाऐ जान्दा ओसो।
\v 46 बिजौ, चालौ। देखौ, मेरा पाकड़णौवाला नेड़ीक आऐ पौंऊचै गोवा।
\v 47 तेने ऐजौ बोलै ही लौ थियु कै यहुदा जु बारहों मुन्जी दा एक थिया, आपणै साथै प्रधान याजकों ओरो पोंड़त ओरो पुराणीऐ की ढ़ोबो शै एक बौड़ै भीड़ तोलोई आ पौंऊचै, जु तलवारों ओरो लाठी लोऐबा थी।
\v 48 तेसके पाकड़णौवालैऐ तिनु खै ऐजा पता दिया थिया कै जेसीखै हांव चुमुबा सेजाही ओसो, तेसी पाकड़ैबा जुतनेकै लेऐ जाऐया।
\v 49 सै आया, ओरो तोलोई तेसके धोरै जऐबा बोलो, हे रब्बी। ओरो तेसीखै बेजाऐ चुमा।
\v 50 तोबे तिनुवें तेसी पान्दी हाथ लाऐबा तेसीइ खै पाकड़ै दिया।
\v 51 तिनु मुन्जी दै जू नोजदीक खौड़ै थिऐ, एकीऐ तलवार खेंचेबा महायाजक कै दास पान्दी चौलाऐ, ओरो तेसका कान काटै दिया।
\v 52 तोबै यीशु ने पतरस से कौ अपणिइ तोलवार म्‍यान में रख ।जौ कटोरा पिता ऐ मोखै दैए राए ,काऐ ओऊ तैसि न पी सौकू।
\v 53 तु जाणै न कि आपणे पिता सै प्राथना कोर सोकू की स्‍वर्गदूतो की बारोह पलटन से बहुते मेरे धोरे भेज सोको ।
\v 54 पोरो पोवित्रशास्‍त्रो की बातो एशैखै होणी जोरूर है कैशेखे पूरी होंदी ।
\v 55 तोभी यीशु लोगो सै बोलो तुहै तोलवारै और लाठी लोएबा मुखै डाकू कै धूरै पोकडादें आए रोऐ ओऊ रोज मोन्‍दिरो दा बोठयो बोतादां लाग रोऊ थिया, ओरो तुऐ मोखै ना पाकडी ।
\v 56 तोबे यीशु खै पोकोडनवाले तेसी काइफा नाव महायाजक कै दौरै लै गौऐ, जिथै शास्‍त्री ओरो पुरनिये कोठै रोहे थिये ।
\v 57 तोबे सै यीशु खै महायाजक कै धोरै लौऐ गोवे, ओरो सोब प्रधान याजक ओरो पुराणीयां ओरो पोंड़त तेसकागी कौठै होऐ गोवे।
\v 58 पतरस दुर ही दुर तेसके पोछोड़ियों-पोछोड़ियों महायाजक कै आँगणौ कै भीतरै तोड़ी होटा, ओरो सिपाही कै साथै बोटेबा आग तापदा लागा।
\v 59 प्रधान याजक ओरो सौब महासभा यीशु खै मारै देणौ कै लिऐ तेसके विरोध में गवाही कै खाज दै थिये,पोरो ना मिली।
\v 60 क्योंकि बोहुतै तेसके विरोध में झुठै गवाही दैऐ लौऐ थै, पोरो तिनकी गवाही एक जेशणी ना थी।
\v 61 ओरो बोलो, तेने बोलो की ओऊं पोरमेशवर के मोन्‍दिर कै गिराए सोकू ओरो तीन दूसो दा बौणए भी सोकू ।
\v 62 तोबे महायाजकैऐ बीच में खौड़ै होएबा यीशु केंईदु पुछु, तू कोई भै जोवाब ना देंए? ईनु लोगऐ तेरे विरोध में का गवाही देऐ लौए?
\v 63 पोरो सै मौन साधे रोवा, ओरो किछै उतर ना दिया। महायाजकऐ तेसीखै होजा पुछा, क्या तू तेसी परम धन्य का बेटा मसीह ओसो?
\v 64 यीशुऐ बोलौ, हांव ओसो ओरो तुंऐ आदमी कै बेटे खै सर्वशक्तिमान कै सोबे ढ़ोबो बोठेयोंदा, ओरो आसमानों कै बादलों कै साथै आन्दै देखलै।
\v 65 तोबे महायाजकऐ आपणै लुहसकै उपाड़ैबा बोलौ, ऐबे आमु गवाहों कै होजो का जोरुरत ओसो?
\v 66 तुंऐ ऐजै नेंदेया शौणै। तोवारै का राय ओसो? तिनु सोबिऐ बोलौ, कै ऐजा मोरनों कै योग्य ओसो।
\v 67 तोबे कुणीऐ तौ तेसपान्दी थुकदै, ओरो कुणीऐ तेसकौ मूँ ढ़ोकणौ ओरो तेसी घूसै मारेबा,
\v 68 हे मोसीह, आमु भविष्‍यवाणी कोरयो बोल की कोणे तोखै मारा ?
\v 69 जोबे पतरस धेनै आँगणौ दा थिया, तौ महायाजक की दासियों मुन्जी दी एक तिथै आई,
\v 70 तेने सोबी कै सामणे ऐजो बोलयो इन्‍कार किया, ओऊ ना जाणू की तू का बोलै ।”
\v 71 जोबे सै बाहरै दोरवाजे दा ओटा, तो दूजी दासीए तेसी देखिबा तिनुकै जू तिथै थियै बोलो,ऐजा भै तौ यीशु नासरी कै साथै थिया ।
\v 72 तेने शौ खायो होजो मोना किऊ, ओऊं ऐसी आदमी कै ना जाणू ।
\v 73 कीछै सोमेय कै बाद लौगे जू तितै खोडै थियै पोतरोस के दोरे आयोबा तेसी पुछू, सोतिखै तू भै तिनु मुजदा एक ओसो, चाहे तेरी भाषा तेरा भेद खोल दोव ।
\v 74 तोबे सै बाजयो ओरो शौ खान्‍दां लागा ओऊ तेसी आदमी कै ना जाणू ओरो तावला मुर्गे बांग दिया ।
\v 75 तोबे तोलोई दूजालियों मुर्गेऐ बांक देऐ दै। पतरस खै सेजै बात जु यीशुऐ तेसीखै बोलै राखै थै याद आऐ मुर्गे कै दौ बेई बांक देणै दै आगै तू तीन बेई मेरा इनकार कोरदा। ओरो सै ईयों बातौ खै सूँचैबा रुन्दा लागा।
\c 27
\p
\v 1 झीशो होन्दै ही तोलोंई प्रधान याजकों, पुराणियां, ओरो पोंड़तऐ यानी सौब महासभाऐ सलाह कोरेबा यिशु खै बन्धवाया,ओरो तेसी खै नैऐबा पिलातुस कै हाथों दा सोंपै दिया।
\v 2 तिनुऐ तेसी बाना ओरो नैयो पिलातूस हाकिम कै हाथो दा छोड दिया ।
\v 3 जोबे तेसखे पोकडोनवाले यहूदाए देखा कै सै दोषी ठोहराए राए तो सै पोछतोउआ ओरो सै तीश चांदी कै सिक्‍कै प्रधान याजकौ ओरो पुरणियो के दोरे लोउऐ ।
\v 4 ओरो बोलो मोऐ निर्दोष खै मारणो कै लिऐ पोकडायोबा पाप कोर राए तिनये बोलो, आमु का? तू ही जाण ।
\v 5 तोबे से तिन्‍ही सिक्‍कै खै मोन्‍दिरो दै फिरकायो चाल पोडा ओरो जायो आपी खै फाशीं दी ।
\v 6 प्रधान याजकै तिन्‍ही सिक्‍कै कै लैयौ बोलो, इन्‍ही भोण्‍डार दै राखडै ठीक ना आथी चाहे ऐ खूनौ का दाम ओसो ।
\v 7 ओरो तिनूऐ योजना बौणायो तिनू सिक्‍कै खै ओकी देशौ कै गाडे जाणो कै लिऐ कुम्‍हार कै खैत लोऐ दियै ।
\v 8 इथकारिये सेजे खेत एलौ भै लोहू का खेत कोएलाओ ।
\v 9 तोबे जू वोचन यिमर्याह भविष्‍यद्‍क्‍ता के दवारा बोल राऐ थिया, सै पूरा होआ, तिनयै सेजै तीश सिक्‍कै ओरो तेसै ठोहरायोदे रुपये खै लोए दिया ।
\v 10 ओरो जेशे प्रभुऐ मोखै आज्ञा देई राऐ थै तैशकैई तनयै कुम्‍हार कै खेत कै रुपये दै दैय दिया ।
\v 11 जोबेै यीशु हाकिम कै सामणे खोडा थिया तो हाकिमै तेसी पूछू, क्‍या तू यहूदियो का राजा ओसो ?यीशुऐ तेसी बोलो, तू आपी ही बोलै ।
\v 12 जोबे प्रधान याजक ओरो पुरणियै तेस पेंदी दोष लाए रोआ थिया, तो तेने किछे भै उतर न दी ।
\v 13 इथ पादीं पिलातुसै तेसी बोलो, काए तेरे ना शुणियो कै एजै तेरे विरोधो मै किषै गोवाही दौ ?
\v 14 पोरो तेने तेसी एकी भै बातो का जोबाब ना दी ओरो इतै तोडी कै हाकिमो कै भै बोडा हैरान होवा ।
\v 15 हाकिम कै ऐजी रिवाज थिया कै तेसी तैयारौ मुजी लोगो कै लियै कोसी ऐकी केदी कै जेसै खै चाहो थियै, छोड देवं थिया
\v 16 तेसी सोमैय तिनकै इथै बरअब्‍बा नावं का मानयोदां कोएदै थिया ।
\v 17 ओरो जोबे सै कोठै होऐ तो पिलातुसै तिनु बोलो, तुऐं कोसी चाहौ की ओऊं तोहारै लिऐ छोस दीऊ? बरअब्‍बा कै,या यीशू खै जू मोसीह कोहलाओ ?
\v 18 जिथुखै सै जानौ थिया कै तिनूऐ तेसी धखै सै पोकडाऐ राऐ ओसो ।
\v 19 जोबे सै न्‍यायो कै गादियो पादीं बोठ रोआ थिया तोबे तेसकै गोरवालीए तेसी बेवरा देयो छाडा,तू तेसी धोरमी कै मामलै दै हाथ ना लाया जिथुकै मोऐ एलो सुइणै मुजी तेसखै कारणौ सै बोहिता दुख उठोउआ ओसो ।
\v 20 प्रधान याजको ओरो पुरणिए लोगो कै उकसोउए कै सै बरअबब्‍आ कै मांगै लेव ओरो यीशू कऐ नाश कोरो ।
\v 21 हाकिमै तिनयादो पूछू, इनू दुइनै मुजदै कोसी खै चाहो कि ओऊ तोआरै लिऐ छोडै दियू ? तिनुऐ बोलो, बरबब्‍आ कै ।
\v 22 पिलातुसै ऐ तिनुयादो पूछू, तोबै यीशु खै जू मोसीह कोहलायो का कोरनौ ?सोबिये तेसी बोलो,
\v 23 हाकिम ऐ बोलो, तैनै का बराऐ कोरै राऐ ओसो,पोरो सै और सै लैलियायो-लैलियायो बोलदै लागै,ऐसि क्रसों पांदी चढाऐं दैवं।
\v 24 जोबे पिलातुस ऐ देखौ, जै किछे भै बोणै न रैईं पोरो इथखै ऊलटु रोला़ बढदा ही गोवा,तोबै तेनै पाणी लैईखै भीडों खै सामणै आपणै हाथ धोऐं दियें।ओरो बुलू, हावं ऐसि धरमै खै खून से निर्दोष ओसो।तुऐं जाणौं।
\v 25 सोबे लोग ऐ जवाब दिया,ऐसखा खून आमु पांदी ओरो आमारै सन्तानों पांदी हौं।
\v 26 इथ पांदी तेने बरअब्बा खै तिनकै लिये छोडे दिया,ओरो यीशु खै कोडे़ लायौ खै सौपैं दिया, कै क्रुस पांदी चढाऐ दैव।
\v 27 तोबे हाकिम कै सिपाही ऐ यीशु खै किलें पांदी नैयो खै सोबै पलटन तैसखै चौऊ ढोबो शै कोडे़ होऐं।
\v 28 ओरो तेसकै लुस्कै उतायो खै लाल रंगो खा छौबा बंबऊंआ।
\v 29 ओरो काडें खा मुकट बुणियों खै तैसखै मुडो पांदी दोरा,ओरो तैसकै सुऐ हाथो दा सरकण्‍डा लिया,ओरो तैसकै आगै गुटणै नियुडाऐयो खै तैसी खा मजाक उडादै लागै ओरो बूलू हे यहूदियों खा राजा नमशकार।
\v 30 ओरो तेसी पांदी थुकु ओरो सेजैऊ सरकण्‍डा लोयो खै तैसकै मुडो पांदी मारदै लागै।
\v 31 जोबे सै तैसखा मजाक कोरै चुके तोबे सेजाई छौबा तैसी पांदी दा उतरियों खै तैसखै ही लुस्कै तैसी खै बोबाऐं दियै,ओरो क्रसों पांदी चढानों खै लोयो गोवे।
\v 32 सिकन्दर ओरो रूफुस का बापु शमौन , एक कुरेनी आदमै, जू गांव पोरेशा आन्दा लागै रोवा थिया तिथ बाटी निकला, तिनुवें तेसीखै ऐई खामखैई खै पाकडा़ कै तेसकौ क्रुस टिपौ आगू निंयों।
\v 33 तिनुवें यीशु खै गुलगता नांव जोगै पान्दी, जिथका मोतलब खोपड़ी कै जोगै ओसो, लेयाया।
\v 34 तिथै तेसीखै मुर्र मिलायोंदै सूर देन्दै लागै, पोरो तेने ना कोरी।
\v 35 तोबे तिनुवें तेसीखै क्रुसौ पान्दी चोढा़या ओरो तेसके लुहसकै पान्दी चिट्ठी डालेबा, कै कौसी खै क्या भैटौ, तिनु खै बान्ड़ै दी।
\v 36 ओरो एक पहर दुस होऐ गौ थियु, जोबे तिनुवें तेसी खै क्रुसौ चौढा़या।
\v 37 ओरो तेसका ईलजाम पत्र लेकैबा तेसपान्दी लाऐ दिया कै यहुदियों का राजा!
\v 38 तिनुवें तेसके साथै दौ डाकू, एक तसकै सोंवे ढ़ोबो ओरो एक बोंवे ढ़ोबो क्रुसौ पान्दी चौढा़ऐ।
\v 39 आणो जाण वाले मुन्‍ड हिलाए हिलायो तेसकी निन्‍दा कोरो थिऐ ।
\v 40 ओरो बाटौ पुड़ै जाणौवालै मुंड हिन्जाले-हिन्जालेबा ओरो ऐजौ बोलेबा तेसकै निन्दा कोरौ थिए, सै, मोनदिरों का ढा़लनेवाला, ओरो तीन दुसौ दा बणाणैवाला!
\v 41 ऐशेखै ही प्रधान याजक भै, पोंडतौ समेंत, आपस मुन्जी ठाट्ठै से बोलौ थिऐ, ऐने ओकी खै तौ बोचाऐ, पोरो आपी खै ना बोचाऐ सोकी!
\v 42 इस्त्राएल का राजा, मसीह, ऐबे क्रुसौ पान्दी दा उदा उतरै जा कै आमै देखैबा विश्वास कौरु। ओरो जु तेसके साथै क्रुसौ चौढा़ऐ राखै थिऐ, सै भै तेसकै नेंदया कोरौ थिऐ।
\v 43 तेने पोरमेश्‍वर पांदी भरोशा राखा ओसो, जै सै इथु खै चावं ओसो, तौ ऐबै ऐसिखै छुडा़ लैं, पोरो तेने बोलो ओऊं पोरमेश्‍वर का बेटा ओसो।
\v 44 इथकारिये डाकू ऐ भै जु तैसखै साथै क्रुसो पांदी चढाऐं गोवे़ थिऐ, तैसखै निन्दा कोरै थै।
\v 45 दोफार होणौ पान्दी सोब देशौ दौ ईनारों पौड़ै गौ, ओरो तीजै पहर तौड़ी रोव!
\v 46 तीजै पहर में यीशुऐ बौड़ै शोब्द से पुकारैबा बोलौ, इलोई, इलोई, लमा शबक्तनी? जिथका मोतलब ऐजा ओसो, हे मेरे पोरमेश्वर तोवें मुखै कैथु खै छौड़ै दिया?
\v 47 जु सामणै खौड़ै थिऐ, तिनु मुन्जी दै कुणीऐ ऐजौ शौणैबा बोलौ, देखौ, ऐने एलिय्याह खै पुकारै लोवा।
\v 48 ओरो एकी ऐ दोडैबा कोतरेडा़ खै सिरकै दा डुबाऐबा सरकाण्डै पान्दी राखैबा तेसीखै चुशौऊ
\v 49 औरो ऐ बोलो रह जाव, देख एलिय्‍याह तैसी खै बचादा लागा ओसो,कै नै।
\v 50 तोबे यीशुऐ बौड़ै शब्द सै लेलयाऐबा प्राण त्यागै दिया।
\v 51 ओरो मोनदिरों का पोड़दा ऊपरौ दा धेनै तोड़ी फाटेबा दौ टिकड़ै होऐ गोवे।
\v 52 ओरो क्रब ऱै ऐ खुलै गोईं,औरो सुतयों दै पवित्र खै बोहितै लाशौं जीऊंदी होईं।
\v 53 ओरो तेसखै जीऊंदै होणै खै बाद सै सै क्रबो पांदी दा निकलियों खै पवित्र नगर दै होटै, ओरो बोहितै खै दिखाई दिये।
\v 54 जु सुबेदार तेसके सामणै खोडा़ थिया, ऐशेखै लेलयाऐबा प्राण त्यागदै देखा, तौ बोलौ, सचमुच ऐजा आदमी, पोरमेश्वरौ का बेटा थिया।
\v 55 तिथै बोहितै बैटमाणिशौ जु गलील सै यीशु खै सेवा कोरयों खै तैसखै साथै आऐ, थै, दूर सै ऐजो देख लौ थिऊं।
\v 56 तिनि मुझी मरियम मगदलीनी,ओरो याकूब ओरो योसेस खै माता मरियम,ओरो जबदी कै बेटे खै मां थै ।
\v 57 जोबे बेलखो हों तो यूसुफ नामक अरिमतिया खा एक धनी आदमै,ज आपि सै यीशु का चेला थिया,ओवां।
\v 58 तेने पिलातुस खै धीरे जायेबा यीशु खै लाश मांगें,इथ पांदी पिलातुस ऐ दै देणों के आज्ञा दै।
\v 59 यूसुफ ऐ लाश लोयों तेसी साफ चांदरै दा लोपेटा।
\v 60 ओरो तेसी आपणै नोयें कब्र दै राखा, जु तेनै धौरते दै खुणायै बा,ओरो कब्र कै व्दार पांदी बोडा़ जांन रोडकायों आगु होंटा।
\v 61 मरियम मगदलीनी ओरो दूजै मरियम तिथैं क्रब खै सामणैं बोठ रोऐ थैं।
\v 62 दूजै दुसै जु तैयारी कै दुसों कै बाद का दुस थियु,प्रधान याजकों,ओरो फरीसियों ऐ पिलातुस कै धोरै कोठा आयेबा बोलो।
\v 63 हे महाराज,आमु याद ओसो कै तेसी भरमाणैवालै ऐ जोबै सै जीऊंदा थिया,बोलों थियु ओऊं तीन दुसों खै बाद जीऊंदा होन्‍दा।
\v 64 ऐशे आज्ञा दै कै तीजै दुसौं तोडीं क्रब कै रोखवाल़ै राखा कै जावं,ऐशै नै होंव कै तैसकै चेले आयेबा, तेसी चुरियौ लै जावं ओरो लोगों सै बोलदै लागै,सै मोरिदै मुझदा भै जीऊंदा होन्‍दा,तोबे पिछला धौखा आगलै़ दा भै बुरा होन्‍दा।
\v 65 पिलातुस ऐ तिनुखै बोलो,तोआरै धोरै जागणैवाल़ै तौ ओसो,जावं आपणै समझ कै अनुसार रोखवाल़ै कोरो।
\v 66 ओरो सै जोगवालैं खै साथै लेयों बा गोवें,ओरो जानै पांदी मोहर लायेबा कब्रो कै रोखवालै़ कोरैं ।
\c 28
\p
\v 1 सब्त खै दूसों कै बाद सप्ताह कै आगल़ै दूस पौं फटते ही मरियम मगदलीनी ओरो दूजै मरियम क्रब खै दैखदै आऐ।
\v 2 ओरो देखो, एक बौडा़ भूईंचल़ औऊं,जिथु प्रभु खा एक दूत स्वर्ग सै उतरा ओरो नैडिक आयौं खै तेनै पत्थर खै होटायैं दिया, ओरो तिथ पांदी बौठ गोवां।
\v 3 तेसखा रूप बिजलै़ खै जैशणा ओरो तैसखै लुस्खै पाल़े के सायं चोमकियों दै थियें।
\v 4 तेसकै भय लैईं चोकिदार कामणैं गोवें,ओरो मोरयोदे खै सांय होऐ गोवे।
\v 5 स्वर्गदूते ऐ बैटमाणिशौं खै बुलु,मत डोरया ओऊं जाणु ऐ कै तुंऐं यीशु खै जु क्रूस पांदी चढांऐ गोंवां थिया ढुन्‍डै लौंवा।
\v 6 सै इथै न आथि, पोरो आपणै वचन खै अनुसार जीऊंदा होऐं गौवा ओसो,आओं ऐजा ठांव देखों, जिथै प्रभु पोडि़योंदा थिया।
\v 7 ओरो तावलौ जायौं खै तैसखै चेलों खै बुलु,खै सै मोरियोदै मुझीदां जीऊंदा होऐं गौवा ओसो, ओरो सै तुंओ दा ओगोडियों गलील खै जान्‍दा ओसो, तिथै तैसखा दर्शन पाल़ै, देखो मुंऐ तुंओ बुली दियु।
\v 8 सै डोरयों ओरो बोड़े खुशी खै साथै क्रब सै तांवली लौटियों खै तैसके चेलों खै समाचार देणों के कारिये दोड़ी गोईं।
\v 9 तोवे यीशु तिन्ही मिला़,ओरो बुलु सलाम, तिनिऐ नेडिक आयौ खै ओरो तैसकै लात पाकडियों खै तैसखै दण्‍डवत् कोरा।
\v 10 तोवे यीशु ऐ तिनि बुलु,मत डोरया मेरे भाइयों खै जायों खै बोलों खै गलील़ को चल़ै जांव,तिथै मुखै दैखदे।
\v 11 सै जांन्दी लागी रौईं थै कै चोकीदार मुझी दै किछै ऐ नगर में आयों खै पूरा हाल़ प्रधान याजकों सै कह शुणौऊं।
\v 12 तोवे तिनिऐ पुरनियों के साथै कोडा़ होयों खै सम्मति खै ओरो सिपाहियों खै बोहितै चांदी दैयों बुलु।
\v 13 ऐजो बुलियां खै रात खै जोबै आमु ऐ साथे रौऐ थियै,तौ तैसकै चेले़ आयों खै तेसी चुरैं दिया।
\v 14 ओरो जै ऐजी बात हाकिम खै कानों तोडी़ पहुंचु,तौ हामूऐ तैसी समझा ऐ लैन्‍दै ओरो तुंओं खै खतरै सै बचाऐ लौन्‍दै।
\v 15 ओरो तिनिये रूपये लौयों जैशै शिखाऐ राऐ थिऊं,तैशेखै ही कोरू,ऐजी बात ऐलों तोडी यहूदियों मुझी पौंता ओसो।
\v 16 ग्‍यारह चेले गलील में तैसी पहाड़ पांदी हौटे,जु यीशु ऐ तिनि बतायैं राऐं थिऊं।
\v 17 तिनिऐ तैसखै दर्शन पायौं तैसी नमशकार कोरा,पोरो कोसी-कोसी खै शोंक हौंवा।
\v 18 यीशु ऐ तिनिखै दोरै आयौबा बुलु स्‍वर्ग ओरो धोरतै का सारा अधिकार मुखै दैये राऐ ओसो।
\v 19 इथुकारिये तुंऐं जांव,सोबे जातियों खै लोगों खै चेला बोणाओं ओरो तिनि पिता,और बेटे और पवित्र आत्मा खै नांव लैई बपतिस्‍मा दौ।
\v 20 ओरो तिनि सोबे बातें जु मुंऐ तुंओ आज्ञा दै ओसो,मानणै शिखांव ओरो देखो,ओऊं जगत खै अन्त तोडी़ होमेशा तुआरैं साथै ओसो।
