\id GAL - Sirmauri New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h गलातियों
\toc1 गलातियों
\toc2 गलातियों
\mt1 Galatians
\mt1 गलातियों
\c 1
\p
\v 1 पौलुसो कै, जू ना तो आदमी की ओर सै, ओरो आदमी कै दवारा, पोरो यीशु मसीह ओरो पोरमेश्वर पिता कै दवारा, जेनै तेसिखै मोरेयोंदै मुझी दा जीवंदी किया, प्रेरित ओसो।
\v 2 ओरो सोभी भाई की ओर सै जू मेरे साथै ओसो; गलतियों कै कलीसियों कै नाम ओसो।
\v 3 पोरमेश्वर पिता, ओरो ओमारे प्रभु यीशु मसीह की ओर सै तुओं खै अनुग्रेह सै शांतै मेलैयोंदे रोंव।
\v 4 तेने आपी खै ओमारे पापो कै देऐ दिया, ताकी ओमारै पोरमेश्वर ओरो पिता की इछा कै अनुसार आमु इथु वर्तमान बरे सोईंसारी पोड़ो सै छुड़ाओं।
\v 5 ऐसकै स्तुति ओरो बोड़ाऐ युगानयुग होदै रोंव। आमीन॥
\v 6 मोखै हेरानै होंव, की जैनै तुओं खै मसीह कै अनुग्रेह सै बोईदा तिथलेइ तुऐं ऐतरै तावल़ै बोदलै बा होजो ओकै सुसमाचार कै ढबौ खै झुकदै लागै।
\v 7 पोरो सै ओका सुसमाचार आथीन: पोरो बात ऐजै ओसो की कैतरे ऐजै ओसो, जू तुओं खै घोबराऐ दोंव ओरो मसीह कै सुसमाचार खै बिगाड़ै देणै चांव।
\v 8 पोरो जै आमै या स्वर्ग में कोऐं दूत बै सुसमाचार खै छोड़ै दोंव, जू आमै तुओं खै शुणाऐं राऐ, कुणिऐ ओकै सुसमाचार तुओं खै शुणाओं, तो श्रापित ओसो।
\v 9 जेशै खै आमै आगे बौल़ै राओ, तेशैखैईं ऐबै होजौ बुलु, तिथु सुसमाचार खै छोड़ैबा जिथु तुऐं ग्रेहण कोरै राऐ, जै कुणिऐ तिथु सुसमाचार खै शुणाओं तो सै श्रापित होंव। ऐबै हांव आदमी खै मानु या पोरमेश्वरो खै? क्या हांव आदमी खै खुश कोरना चांऊ?
\v 10 जै हांव ऐबी तोड़ी आदमी खै खुश कोरदा रोवंदा तो मसीह का दास नै रोंदा॥
\v 11 हे भाईओं, हांव तुओं खै बौल़ै दोंउ की जू सुसमाचार मोऐं राऐ, सै आदमी कै जैशणा नै आथी।
\v 12 जेथुखै सै मोखै आदमी कै ढोबोशा नै पोउंची, ओरो ना मोखै शिखाऐ रेई, पोरो यीशु मसीह कै प्रकाश सै मिला।
\v 13 यहूदी मत में जू आगे मेरा चाल चलन थिया, तुऐं शोणै राओ; की हांव पोरमेश्वर कै कलीसिया खै बेजाऐं सताओं थिया ओरो नाश कोरू थिया।
\v 14 ओरो अपणै बेजाऐं वाल़ै लेई जू मेरी अवस्था कै थिऐ यहूदी मत में बोड़दे जांव थिऐ, ओरो अपणै बाप दादाओं के परमपराओं करिऐ बेजाऐ खुश थिया।
\v 15 पोरो पोरमेश्वर कै, जेनै मेरी माँ कै गर्भ ही सै मोखै ठोराऐ राऐ, ओरो अपणै अनुग्रेह सै मोखै बोऐदै राऐ
\v 16 जोबै इछा कै, मुंदा अपणै बेटे खै प्रकट कोरो की हांव अन्य जातियों में तेसका सुसमाचार शुनाऊं तो मोऐं मांस ओरो खुन लेई सलाह लोऐ;
\v 17 ओरो ना यरूशलेम खै तिनकै धोरै हुटी जू मुंदै आगे प्रेरित थिऐ, पोरो तुरन्त अरब खै होटै गोआ: ओरो होजो तेथैदा दमिश्क खै आऐ गोआ॥
\v 18 होजो तीन सालो कै बाद हांव कैफा दा भेट कोरणो खै यरूशलेम होटा, ओरो तसकै धोरै पोंद्रो दुसो तोड़ी रोवा।
\v 19 पोरो प्रभु का भाऐ याकूब खै छोड़ैबा ओकै प्रेरितो मुझदै कोसीं खै नै मिली।
\v 20 जू बातो हांव तुओं खै लिखु, देखैया पोरमेश्वर कै समणै जाणैबा बुल़ु, की सै झुटी नै आथी।
\v 21 इथकै बाद हांव सूरिया ओरो किलिकिया कै देश में आया।
\v 22 पोरो यहूदिया की कलीसियांऐं जू मसीह में थी, मेरो मुँ तो कोलोईं नै देखी।
\v 23 पोरो ऐजोईं शुणो थै, की जू आमु खै आगै सताओं थिया, सै ऐबै तेसीं धर्मो का सुसमाचार शुणो, जिनुखै आगै नाश कोरो थिया।
\v 24 ओरो सै मेरे बारे में पोरमेश्वर कै महिमा कोरो थिऐ।
\c 2
\p
\v 1 चौदा सालो कै बाद हांव बरनबास कै साथै होजौ यरूशलेम खै होटा, ओरो तितुस खै बै साथै निया।
\v 2 ओरो मेरो जाणौ ईश्वरीये प्रकाश कै अनुसार होंव, ओरो जू सुसमाचार हांव अन्य जातियों दा प्रचार कोरू, सेजौ मोऐ तिनुखै बेताऐ दियु, पोरो ऐकांता दै तिनुखै जू बोड़ै समझै जांव थिऐ, कोदी ऐशैनै होंव की मेरै ईयों समय कै या पाछलै दोऊड़ भाग बेकार में होंव।
\v 3 पोरो तितुस बै जू मेरे साथै थिया। ओरो यूनानी ओसो, खतना कोराणो कारिऐ विवश नै कोर गोआ।
\v 4 ओरो ऐजो तिनु झुठै भेईयो कै कारण हो जू चोरी छीपै घोसै गोऐ थिऐ। की तियों आजादी खै जू मसीह यीशु में आमु खै भेटै रोऐ, बेद लोऐबा आमुखै दास बणाऐ।
\v 5 ऐकी धोड़ै खै बै तिनुकै आधिन होणौ आमुऐं ना मानी, इथकारिऐ बै की सुसमाचार कै सचाऐ तुओं दै बौणै रोंव।
\v 6 पोरो जू लोग किछै समझै जांव (सै चाऐ कैशणैईं बै थिऐ मोखै तिनु लेई कुछ मतलब ना आथी, पोरमेश्वर कोसीं का पक्षपात नै कोरदा) तिनु लेई जू किछै समझै जांव थिऐ, मोखै कुछ बै भेटी ना।
\v 7 पोरो इथकै बाद जोबै तिनुऐं देखो की जेशै खतना कोरेयोंदै लोगो खै सुसमाचार का काम पतरस खै सोंपै दिया, तेशैखैई खतना रहित करिऐ मोखै सुसमाचार शुणाना सोंपै दिया।
\v 8 (जेथुखै जिनुऐं पतरसो लेई खतना कोरेयोंदै प्रेरताई का काम बोड़ै प्यार सै कोराऊआ, तेनैई मुँ लेई बै अन्यजाति दा प्रभावशाली काम कोराया)।
\v 9 ओरो जोबै तिनुऐं तेसी अनुग्रेह खै जू मोखै भेटै रोआ थिया, जाणै गोऐ, तो याकूब ओरो कैफा, ओरो यहुनाऐ जू कलीसिया कै खोंबै सोमझै जांव थिऐ, मोखै ओरो बरनबास खै संगती का सोंवां हाथ दिया की आमै अन्यजाति कै धोरै जांव ओरो सै खतना कोरेयोंदै कै धोरै।
\v 10 सिर्फ ऐजो बौल़ौ की आमै कंगालो कै सोधै लों, ओरो ऐसी कामो खै कोरणौ का आपी बै मोऐ कोचिश कोरै लोऐ थै।
\v 11 पोरो जोबै कैफा अन्ताकिया में आया तो मोऐं तेसकै मुंओं कैईं तेसका सामना किया, जेथुखै सै दोषै ठोरै रोआ थिया।
\v 12 इथकारिऐ की याकूब दै आगे कैतरै लोगो खै आणो दो आगै सै अन्यजातियों कै साथै खाया कोरो थिया, पोरो जोबै सै आऐ, तो खतना कोरेयोंदै लोगो कै डोरो कै मारै तिन कैईंदा होटै गोआ ओरो किनारे दा होंदा लागा।
\v 13 ओरो तेसकै साथै केवल यहूदिऐ बै कपट कोरा, इथै तोड़ी की बरनबास बै तिनकै कपट दा पोड़ै गोआ।
\v 14 पोरो जोबै मोऐं देखो की, सैजै सुसमाचार कै सचाई पांदी सैधै चाल नै चालदै, तो मोऐं सोबि कै सामणै कैफा खै बौल़ौ; की जोबै तू यहूदी होऐबा अन्यजातियों कै नोऐं चाल चालो, ओरो यहूदोयों कै नोऐं नै, तो तू अन्यजतियों खै यहूदियों की नाईं हांडनो खै कैथु खै बौल़ै?
\v 15 आमैं तो जन्म कै यहूदी ओसो, ओरो पापै अन्यजाति मुझदै नै।
\v 16 तोबै बै ऐजो जाणैबा की आदमी की व्यवस्था कै कामो सै नै, पोरो यीशु मसीह पांदी विशवाश कोरणौ कै दवारा धर्मै ठोरो, आमै आपी बै मसीह यीशु पांदी किया, की आमै व्यवस्था कै कामो सै नै पोरो मसीह पांदी विशवश कोनणो सै धर्मी ठोरो; इथकारिऐ की व्यवस्था कै कामो सै कुणिऐ बै प्राणी धर्मै नै ठोरदा।
\v 17 आमै जू मसीह यीशु में धर्मी बोणणौ चांऊं, ओरोजै आपी ही पापी निकल़ै, तो क्या मसीह पपो का सेवक ओसो? बिलकुल नै।
\v 18 पोरो जू कुछ बै मोऐं गिराऐ राये, ओरो जै हांव तिथुई बोणाऊं, तो आपी खै अपराधी ठराऊं ।
\v 19 हांव तो व्यवस्था कै दवारा व्यवस्था कारिऐ मोरै गोआ, की पोरमेवर कारिऐ जींऊं।
\v 20 मोखै तो मसीह कै साथै क्रूसो पांदी चोड़ाया, ओरो ऐबै हांव जीवन नै रोई, पोरो मसीह मुंदा जीवन्दा ओसो: ओरो हांव शरीर दा ऐबै जीवन्दा ओसु तो केवल तेसी विशवाश लेई जीवन्दा ओसो, जू पोरमेश्वरो कै बेटे पांदी ओसो जेनै मोखै प्रेम सिखाया, मुं कारिऐ अपणै आप खै देऐ दिया।
\v 21 हांव पोरमेश्वर कै अनुग्रेह खै बेकार नै मानदा, जेथुखै जै व्यवस्था कै दवारा धर्मिकता होंदै, तो मसीह को मोरणो बेकार होन्दो॥
\c 3
\p
\v 1 हे निबुध्दि गलातियो,कौणै तोखै मोंह लौंवा, तुआरै तौ मानौ आंखों के सामणै यीशु मसीह क्रुस पांदी दिखाऐं गौंवा।
\v 2 हांव तुंआ तौ बैईस ऐजो जाणणौ चोऊं कै तुंऐ आत्‍मा खै, का व्‍यवस्‍था के कामो सै ओरो विश्‍वास के समाचार सै पांऊ।
\v 3 का तुंऐ ऐशणै निर्बुध्दि हौयों खै आत्‍मा कै अनुसार पांदी शुरू कौरयो कै ऐबे शोरिरो कै अनसार पांदी अन्‍त कोरल़ै।
\v 4 का तुंऐ ऐशणा दू:ख बेकार ही ऊठाऊं, पोरो कौलोई बैकार नै।
\v 5 जुऊं तुओं आत्‍मा दान कौरो ओरो तुओं दै शोकते के कामो सै ओरो सुसमाचार पांदी विश्‍वास सै ऐशै कोरो।
\v 6 अब्राहम ऐ तौ पोरमेश्‍वर पांदी विश्‍वास कोरो,ओरो ऐजो तैसकै लिये धेमै गिणी गौंव।
\v 7 ओरो ऐजो जाणै लौं कै जु विश्‍वास कोरणैवाल़ै ओसो, सेजै ही अब्राहम खै सन्‍तान ओसो।
\v 8 ओरो पवित्रशास्‍त्र आगै ही सै ऐजो जाणियो कै पोरमेश्‍वर अन्‍यजातियो कै विश्‍वास सै धरमै ठोहरादै, आगैदौऊडु अब्राहम कै ऐजा सुसमाचार शुणा ऐ कै तुंओ दै सोबै जातियां दौ आशीष पांदै।
\v 9 इथुकारिये जु विश्‍वास कोरणैवाल़ै ओसो, सै विश्‍वासी अब्राहम कै साथै आशीष पांदै ओसो।
\v 10 इथुकारिये जिशै लोग व्यवस्‍था कै कामों पांदी भरोशा राखौ ओसो, सै सोबै शाप कै अधीन ओसो,जितु लिखिऊ ओसो,जु कुंजी व्‍यवस्‍था कै पुस्‍तक पांदी लिखियोन्‍दौ ओसो सोबै बातौ कै कोरणै मे स्‍थिर न रोवं, सै शापित ओसो।
\v 11 पोरो ऐजी बात प्रोगट ओसो कै इथै कुणियो धरमै न ठोहरौ, जितु धरमै जन विश्‍वास सै जिंऊन्‍दा रोंवन्‍दा।
\v 12 पोरो व्यवस्‍था का विश्‍वास सै कुंजाई सम्‍बन्‍ध नै पोरो जु तिनि खै मानदा,सै तिथखै कारण जिऊंदा रोंदा।
\v 13 मसीह ऐ जु आमारै कारिये शापित बोणा, आमु मोल़ैं लैयो व्यवस्‍था कै शाप शै छुडाया, जिथु लिखै राऐ जु काठ पांदी लोटकाया जांव सै शापित ओसो।
\v 14 ऐजो इथुकारिये हौ कै अब्राहम खै आशीष मसीह यीशु में अन्‍यजातियो तोडी पोहुंचों ओरो आमू विश्‍वास कै कारियै तेसी तियों आत्मा खै पायौं जिथखै प्रतिज्ञा होयै रोंऐ।
\v 15 हे भाइयो ओऊं आदमै कै रीति पांदी बोंलू हौ, आदमै खै वाचा भै जु पक्‍की हौ जादै ओसो,तौ न तैसी कुणिये टाल़ौ ओसो,ओरो न तिथदौंवं किछै बौढ ओसो।
\v 16 ओरो प्रतिज्ञाएं अब्राहम कै ओरो तैसी खै वंश कै दैये दैं, सै सेजौ न बोल़ौ, वंशों खै , जेशै बोहितै के बारै में बोल़ो पोरो ऐकी के बारे में तेरे वंश खै ओरो,सै मसीह ओसो।
\v 17 पोरो ओऊं ऐजो बोल़ो जुनुऊ वाचा पोरमेश्‍वर आगैदौऊडै पाक्‍कै कोरो थै, तिथखै व्यवस्था चार सौ तीस के बाद आयौ खै नै टाल़ सोको थै कि प्रतिज्ञा बैकार ठैहरौं।
\v 18 जितु जै मीरास व्यवस्‍था सै मिल़ै ओसो, तोबै सै प्रतिज्ञा सै नै,पोरो पोरमेश्‍वर अब्राहम को प्रतिज्ञा कै व्दारा दैये दै ओसो।
\v 19 तोबै काय व्यवस्‍था दै,सै तौ अपराधौ कै कारण बाद में दै ओसो,कि तैसे वंश कै आणै तोडी रोवं,जेशै प्रतिज्ञा दै थै, ओरो सै स्‍वर्गदूतो कै कारियै एक मध्यस्‍थ के हाथ ठहराऐं गोंवैं।
\v 20 मध्यस्‍थ तौ ऐकी का ना हौं, पोरो पोरमेश्‍वर ऐकैई ओसो।
\v 21 तौ का व्यवस्था पोरमेश्‍वर कै प्रतिज्ञाओ खै विरोध दै ओसो, बिल्कुल़ नै, जिथु जै ऐशणै व्यवस्था दै जान्‍दै , जु जीवन दैयो सिखौ, तौ सोच मै धर्मिकता व्यवस्था लैई हौ।
\v 22 पोरो पवित्रशास्‍त्र ऐ सोबि खै पापौ खै अधीन कोर दिये, तोबै सैजै प्रतिज्ञा, जिथखा आधार यीशु मसीह पांदी विश्‍वास कोरणा ओसो, विश्‍वास कोरणैवा़ल़ौ कारियै पूरै होयै जावं।
\v 23 पोरो विश्‍वास खै आणौ दै ओगोडियो व्यवस्‍था खै अधीनता दै आमारै रौखवाल़ै होवं थै ओरो तेसी विश्‍वास खै आणौ तोडी जु प्रोगट हौणैवाला़ थिया, आमु तैसिखै बन्‍धन दै रोवं।
\v 24 इथुकारिये व्‍यवस्था मसीह तोडी पोहुंचाणौ कारिये आमारै शिखाणैवाल़ै होयै कै आमु विश्‍वास दै धरमै रोंवं।
\v 25 पोरो जोबै विश्‍वास आयै गौवा तौ आमु ऐबै शिखाणैवाल़ै खै अधीन नै रोयै।
\v 26 जिथु तुंऐ सोबै तेसि विश्‍वास खै कारिये जु मसीह यीशु पांदी ओसो,पोरमेश्‍वर खै सन्‍तान ओला़द होंव।
\v 27 ओरो तुंओ मुझी जिशै ऐ मसीह दा बपतिस्‍मा लोंवा तिनुऐ मसीह खै पहिन लौंवा।
\v 28 ऐबै ना कुणियै यहूदी ओरो ना यूनानी, ना कूणियै दास न स्‍वतंत्र , ना कूणियै नर , ना नारी, जिथु तुंऐ सोबै मसीह यीशु दै ऐकैई ओसो।
\v 29 ओरो जै तुंऐ मसीह खै ओसो, तौ अब्राहम खै वंश ओरो प्रतिज्ञा खै अनुसार वारिस भै ओसो।
\c 4
\p
\v 1 ओऊं ऐजो बुल़ु कि वारिस जोबै तोडी बाल़क ओसो, ओरो सोबि चीजों का स्‍वामी ओसो, तौबै तिथदा ओरो दास मुझी कुंजाई भैद नै।
\v 2 पोरो पिता कै ठोहराऐऔन्‍दै समय तोडी़ संरक्षको ओरो प्रबन्धको के वंश पांदी रोंव ओसो।
\v 3 तेशैखै ही आमूऐ भै, जोबै बाल़क थियै तौ संसार कै आदि शिक्षा कै वंश में होयो खै दास बोणियो दै थियै।
\v 4 पोरो जोबै समय होंवा तौ पोरमेश्‍वर आपणै बेटे खै छाडा़ जु बेटमाणिशौ सै जोन्‍मा, ओरो व्‍यवस्‍था कै अधीन पौयैदा हौंवा।
\v 5 तोबै व्यवस्‍था कै अधीनों को मोल़ लैयो खै छुडाऐ लौं, ओरो आमूखै लेपाल़क होणैं का पद मिल़ौ।
\v 6 ओरो तुंऐ जु बेटे ओसो,इथुकारिये पोरमेश्‍वर ऐ आपणै बेटे के आत्मा खै जु हे अब्‍बा हे पिता बोल़ियो खै पुकारौं ओसो, आमारै मनो दा छाडा़ ओसो।
\v 7 इथुकारिये तू ऐबै दास नै, पोरो बेटा ओसो,ओरो जोबै बेटा हौंवा, तौ पोरमेश्‍वर के कारिये सन्‍तान भै होंवा।
\v 8 आगै तौ तुंऐ पोरमेश्‍वर खै नै जाणियो तैसखै दास थियै जु स्‍वभाव सै पोरमेश्‍वर नै।
\v 9 पोरो ऐबे जु तुंऐ पोरमेश्‍वर खै पहचान लि़या ओरो पोरमेश्‍वर तुंओ खै पहचाण,तौ तिनि निर्बल़ ओरो निकमी आदि शिक्षा बातौ खै ओर काय फिरौ, जियों खै तुंऐ दुजआल़ियो दास होणै चांव हौं।
\v 10 तुंऐ दुसो ओरो महीनौ ओरो नियत समयो ओरो साल़ो को माणौं ओसो।
\v 11 ओऊं तुंआरै विषय में डौरू ऐ जिथु ऐशै खै नै हौ कै जु मेहनौत मुंऐ तुंआरै कारियै कोरो सै बेकार ठहरौ।
\v 12 हे भाइयो ओऊं तुंआन्‍दै विनती कौरू, तुंऐ मेरे समान हौ जांव, जिथु ओऊं भै तुंआरै समान हौऐ गोवा, तुंऐ मेरा किछै न बिगाडै रैई।
\v 13 पोरो तुंऐ जाणौ हौ कि आगल़ै समय मोऐ शोरिर कै निर्बल़ता कै कारिये तुंओ सुसमाचार शुणौऊआ।
\v 14 ओरो तुंऐ मेरी शारीरिक दशा कै जु तुंआरै परीक्षा का कारण थिया, बेकार न जाणौ, न तेसियारी गुस्‍सा कै, ओरो पोरमेश्‍वर कै दूत ओरो खुद मसीह कै समान मुखै ग्रहण कौरा।
\v 15 तौ सै तुंआरा खुशै मनाणा कौगै गौव, ओऊं तुंआरा गवाह ओसो कै जु हौ सौकदौ तौ तुंओ खै आपणी आंखो भै निकालियों कै मुखै दैयै दैन्दै।
\v 16 तौ काय तुआरी साच्चौ बोल़णौ कारियै ओऊं तुआरा बैरी बौणै गौंवा।
\v 17 सै तोखै दौस्‍त तौ बौणाणौ तौ चांओ ओसो,पोरो भल़े काम सै नै, ओरो तुंओ अल़ग कौरणा चांव ओसो कै तुंऐ तिनि खै दौस्‍त बौणा ल़ौ।
\v 18 पोरो ऐजो भै आच्छौ ओसो कि भोली बात में हर समय मित्र बनाणै का कोशिश कोरियां कोरो, न सिर्फ तैसी समय कि जोबै ओऊं तुंआरै साथै रौऊं।
\v 19 हे मेरे ल़डको जोबै तोडी तुंओ दा मसीह का रूप न बोणै जांव, तौबै तोडी ओऊं तुंआरै कारिये जज्‍जा खै जैशणी पीड़ सौहूं।
\v 20 इच्छा तौ ऐजी हौ कै ऐबे तुआरै दोरै आयौ खै ओर ही जैशै खै बुलूं,जिथु तुंआरै बारै में ओऊं उलझन दा ओसो।
\v 21 तुंऐ जु व्यवस्‍था के अधीन होणा चांव, मुखै बतांब काय तुंऐ व्यवस्था खै न शुणौ।
\v 22 ऐजो लिखिऊं ओसो कै अब्राहम कै दो बेटे थिऐ एक दासी लैई ओरो एक आजादै बैटमाणिशौ लैई।
\v 23 पोरो जु दासी लैई हौंवा,सैई शोरिर कै रीति लैई जोन्‍मा,ओरो जु आजादै बैटमाणिशौ लैई हौवा सै प्रतिज्ञा कै अनुसार जोन्‍मा।
\v 24 इनु बातौ दै द्ष्टान्‍त ओसो, ऐजी बैटमाणिशौ मानौ दो वाचाएं ओसो, ऐजी तौ सीनै पहाड़ कै जिथलैई दास पौयेदा होंव ओसो,ओरो सै हाजिरा ओसो।
\v 25 ओरो हाजिरा मानौ अरब का सीनै पहाड ओसो,ओरो आधुनिक यरुशल़ेम तिथखै समान ओसो, जिथु सै आपणै लडको साहित दासत्व पांदी ओसो।
\v 26 पोरो ऊबै खै यरूशलेम आजाद ओसो,ओरो सै आमारै मां ओसो।
\v 27 जिथु लिखै राऐ ओसो, हे शुनी तु जु न पौयैदा कोरै खुशै कौर, तू जियो खै पीड़ न ऊठौ, गला़ खोल़ियो जय -जयकार कौर पोरो त्यागीयोन्‍दै खै सन्‍तान सुहागिन खै सन्‍तान सै भै अधिक ओसो।
\v 28 हे भाइयो आमुऐ इसहाक के समान प्रतिज्ञा कै सन्‍तान ओसो।
\v 29 ओरो जैशे तैसी समय शोरिर कै अनुसार जन्मा हौंवा आत्मा के अनुसार जन्मीऐ यौ खै सतांव थिया, तैशेखैई ऐल़ो भै होवं ओसो।
\v 30 पोरो पवित्रशास्त्र बोल़ो, दासी ओरो तैसी कै बेटे खै निकाल़ै दै, पोरो दासी का बेटा आजादै बैटमाणिशौ के बेटे कै साथै उतराधिकारी न होन्‍दा।
\v 31 इथुकारिये हे भाइयो आमुऐ दासी के नै पोरो आजाद बैटमाणिशौं खै सन्‍तान ओसो।
\c 5
\p
\v 1 मसीह ऐ आजादै कै कारिये आमू खै आजाद़ कोरै ओसो, ओरो इथु पांदी रिथर रोंव,ओरो दासत्‍व के जूए में हौजो न जुतौ।
\v 2 देखो ओऊं पौलुस तुंऔ बुलु कै जै खतना करालै़,तौ मसीह सै तुंऔ किछै फायदा न हौन्दा।
\v 3 तोबै भै औऊं एक खतना कराणैवाला कै जताए देंव कै तैसी सारै व्यवस्था मानणै पौंडौ़
\v 4 तुंऐ जु व्‍यवस्‍था कै कारियै धरमै ठहरौ जांव,मसीह सै अलग ओरो अनुग्रह लैई गिरियै रोवं।
\v 5 पोरो आत्मा कै कारिये आमूऐं विश्‍वास सै आशा कै होयौन्‍दै धार्मिकता कै बाट जोहन्‍दै रोंव।
\v 6 मसीह यीशु में न खतना ओरो न खतनारहित किछै काम ओसो,पोरो सिर्फ विश्‍वास,जु प्यार कै कारिये प्रभाव डा़ल़ौ ओसो।
\v 7 पोरो तुंऐ भोली भांति दौडे रोवें थिऐ ऐबै तुंऔ कोणै रोकै दियै कै सत्य खै न मानो।
\v 8 ऐशणै शिख तुंआरै बुला़णैवाल़ै कै ओरो शै नै।
\v 9 थुडौ़ शौ खमीर सारौ गुधंयौन्‍दौ आटै खै खमीर कौर डाल़ौ ओसो।
\v 10 ओऊं प्रभु पांदी तूंआरै बारै में भरोशा रांखू ओसो कै तुआरा कुंजाई दूजा विचार न होन्‍दा, पोरो जु तुंओ घबराऐ दैंव ओसो,सै कुणियै काय न हौ दण्‍ड पाएन्‍दा।
\v 11 पोरो हे भाइयो, पोरो ओऊं ऐबे तोडी खतना का प्रचार कोरू तौ काय ऐबै तोडी सताया जांव, तोबै तौ क्रुस कै ठोकर जान्‍दै रोवं।
\v 12 भौला़ होवं कै जु तुंओ खै डांवांडोल़ कौरो ओसो,सै आपणा ही शोरिर ही काट डाल़दा।
\v 13 हे भाइयो तुंऐ आजाद होणै कै लिये बुलाऐ गौवे, पोरो ऐशखै न हौ कै ऐजी आजादै शारीरिक कामौ के कारिये मौका बोणौ,पोरो प्‍यार सै ऐकी -दूजै कै दास बौणो।
\v 14 पोरो सारै व्यवस्‍था इंयो ऐकी ही बात में पूरै हौ जान्‍दै ओसो,तू आपणै पडोसी सै आपणै समान प्यार राख।
\v 15 पोरो जै तुंऐ ऐकी दूजै खै दांत लैई काटौ ओरो फाड़ खांव तौ चौकश रोव कै ऐकी-दुजै का सत्यानाश न कर दौ।
\v 16 पोरो ओऊं बुलू आत्मा कै अनुसार चाल़ौ तौ तुंऐ शोरिर कै लालसा कुंजाई रीति लैई पूरै न कोरदै।
\v 17 पोरो शोरिर आत्मा कै विरोध में ओरो आत्मा शोरिर कै विरोध मे लाल़सा कोरो ओसो, ओरो ऐजै ऐकी दूजै खै विरोधी ओसो,इथुकारिये जु तुंऐ कोरणौ चांव ओसो,सै न कोरणै पांव।
\v 18 ओरो जै तुंऐ आत्मा कै चलाईयौं चाल़दै रोंव तौ व्यवस्‍था कै अधीन न रोंव।
\v 19 शोरिरो कै काम तौ प्रोगट ओसो, ओरो व्‍यभिचार, गौन्दैं काम, लुचापन।
\v 20 मूर्तिपूजा, टोना,बैर झगडा़, ईरषा,क्रोध,विरोध,फूट,विधर्म।
\v 21 डाह,मतवाल़पन, लीलाक्रीडा,ओरो तिनखै जैशणै और-और काम ओसो,तिनखै बारै में ओऊ तुंआदौ आगै भै बुलैं दिऊ,कै ऐशणै काम कोरणैवाल़ै पोरमेश्‍वर कै राज्‍य कै सन्‍तान न होन्‍दै।
\v 22 पोरो आत्मा का फल़ प्यार, खुशै, शान्‍तै,धीरज,किरपा,भोलाई,विश्‍वास।
\v 23 नम्रता ओरो संयम ओसो ऐशणै-ऐशणै कामो कै विरोध कारियै भै व्यवस्था नै।
\v 24 ओरो जु मसीह यीशु के ओसो तिनुऐ शोरिरो कै तैसखै लाल़साओ ओरो इच्‍छाओ सोहित क्रूस पांदी चोढाऐ देंव।
\v 25 जे आमूऐ आत्मा कै कारिये जिऊन्‍दै ओसो,तौ आत्मा कै अनुसार चालै भै।
\v 26 आमूऐ घोमण्‍डी होयौ खै न ऐकी दूजै खै छैडे,ओरो न ऐकी दूजै सै डाह कौरू।
\c 6
\p
\v 1 हे भाइयो, जै कुणियै आदमै किछै अपराध मे पाकडा़ भै जांव तौ तुंऐ जु आत्मिक ओसो,नम्रता कै साथै ऐशै सभाल़ौ ओरौ आपणी भै चौकशी राखौ कै तुंऐ भै परीक्षा में न पोड़ो।
\v 2 तुंऐ ऐकी-दुजै का भार उठांव, ओरो इथुकारिये मसीह खै व्यवस्था पूरै कोरो।
\v 3 पोरो जु कुणिये किछै न होणै पांदी भै आपणै आपि खै समझौ ओसो,तौ आपणै आपि खै धोखा दैंवं सै।
\v 4 पोरो हर एक आपणै ही काम खै जांच लौं ओरो तोबै ओकी कै बारै में न पोरो आपणै ही बारै में तैसिखै घमण्‍ड कोरणै का अवसर होन्‍दा।
\v 5 इथुकारिये हर एक आदमै आपणा ही बोझ ऊठाआन्‍दा ओसो।
\v 6 जु वचन खै शिक्षा पान्‍दा ओसो, सै सोबै अच्‍छी चीजों में शिखाणैवाल़ै खै भागी कोरो।
\v 7 धोखा न खांव,पोरमेश्‍वर मजाक में नै उडाया जांव,आदमै जु किछै बौंव ओसो,सैजुऊ काटदा।
\v 8 पोरो जु आपणै शोरिरो कै कारिये बौन्दा ओसो, सै शोरिर के कारिये विनाश खै कटणै काटदा,ओरो जु आत्मा कै लिये बौन्‍दा ओसो सै आत्‍मा कै कारियै अनन्‍त जीवन खै कटणै काटदा।
\v 9 आमुऐ भोल़ै काम कोरणौ में साहस न छुडु, इथुकारिये जै आमूऐ ढील़ै नै हौं तौ सही समय पांदी कटणै काटदै।
\v 10 इथुकारिये जिथियौ तोडी अवसर(मौका) मिल़ौ ,आमू सोबि खै साथै भोलाई कोरो, खास कोरयौ विश्‍वासी भाइयो के साथै।
\v 11 देखो मुंऐ कैशे बोडे-बोडे अक्षरौ लैई तुंऔ खै आपणै हाथो लैई लिखा ओसो।
\v 12 जु लोग शारीरिक दिखावा चांव सै ही तुआरा खतना करणै कै कारियै दबाव डा़लौ, इथुकारिये कि सै मसीह कै क्रूस के कारिये सताऐ न जांव।
\v 13 पोरो खतना कराणैवाला़ खुद तौ व्यवस्‍था पांदी न चाल़ौ, पोरो तुंआरा खतना इथुकारिये कराना चांव सै कि तुंआरै शारीरिक दशा(दोशा) पांदी घमण्‍ड कोरो।
\v 14 पोरो ऐशै न हौंव कै ओऊं ओकि खैई बातौ खा घमण्‍ड कौरु, इथुकारियै आमारै प्रभु यीशु मसीह कै क्रुस का,जिथकारियै औऊं संसार खै नौजर में, ओरो औऊं संसार खै नौजर में क्रूस पांदी चढौया गौंवा।
\v 15 पोरो न खतना ओरो न खतनारहित किछै ओसो, पोरो नई संसार।
\v 16 जिशै ऐशै नियम पांदी चाल़ौ तिनु पांदी,ओरो पोरमेश्‍वर कै इस्‍त्राएल़ पांदी शान्‍ति ओरो दया हौन्‍दै रोंवं।
\v 17 ओगोडियो मुखै कुणियै दु:ख नै दैंवं, पोरो ओऊं यीशु कै दागों खै आपणी शोरिरो कायिये फिरदा रोंव।
\v 18 हे भाइयो आमारै प्रभु यीशु मसीह का अनुग्रह तुआरी आत्मा खै साथै रोंव। आमीन।
