\id HEB
\ide UTF-8
\rem Copyright Information: Creative Commons Attribution-ShareAlike 4.0 License
\h इब्रानियों
\toc1 इब्रानियों
\toc2 इब्रानियों
\mt1 Hebrews
\mt1 इब्रानियों
\c 1
\p
\v 1 पूराने जोमाने दै पोरमेश्‍वर रै बापदादो लैई यारै दैन्‍दणी कोरियो ओरो सांथ- बान्‍त लैई भविष्‍यद्‍क्‍ताओओ खै व्‍दारा बातो की कोरी
\v 2 इनु आखरी दुसो दै आमु आरै बेटे खै व्दारा बातो की जैसी तेणै सारै चीजो खा वारिस ठोहोराऊआ ओरो तैसी खै व्‍दारा तैणे सारी सोसारियो खै रोचणा कै।
\v 3 सै तैसखै मोहिमा पियाशौ ओरो तैसखै, तत्‍व खै छाप ओसो, ओरो सोबि चीजो खै आपणै बल खै वचन लैई सोभालोए सै पापो खै धोयो ऊंचै ठांव़ पांदी महामहिमन खै सोऐ ढोबै जायो बोढा।
\v 4 ओरो स्‍वर्गदूतो लैई उतणौ ही ठीक ढोहरा, जैशे तैणे तैससे बोडे खा वारिस होयो आच्‍छौ नांव पोऊ\f + \f*
\v 5 पोरो स्वर्गदूतौ ऐ मुझी दै तेने कब तोडी़,खै तू मेरा बेटा ओसो,ऐलों तुऐं मोऔं पेरशा पोयदा होन्दा, ओरो तोबे जै सै कि ओऊ तैसका पिता ओसो,ओरो सै मेरा बेटा होन्दा
\v 6 ओरो जोबे आगलै खै जोगत दै ओटियो लोऊ, तौ बुलु ऐ, पोरमेश्‍वर खै सोबै स्‍वर्गदुत तैसी प्रोणाम कोरलै।
\v 7 ओरो स्‍वर्गदुतो खै बारै में ऐशे ऐजो बुलु सै आपणै दुतो खै सुन्‍दर ओरो आपणै दासो खै भोफखियो दै आग बोणोऊऐ।
\v 8 पोरो बेटे के बोलो कै हे पोरमेश्‍वर तेरा सिंगासन होमेशा रोहन्‍दा, तेरे राज्‍य का राजदण्‍ड न्‍याय खा राजदण्‍ड ओसो
\v 9 तुऐं धरमी सै प्‍यार ओरो अधर्म सै बैर राखा इथकारियै पोरमेश्‍वर तेरा पोरमेश्‍वर नै मेरे साथियो लेई बोढयो खै खुशी कै तेल लेई ताखै ओभिशेक कोरा,
\v 10 ओरो ऐजो कै, हे प्रभु, आदि दा तोऐ धोरतै खै नीवं डालै, ओरो स्‍वर्ग तेरे हाथो खै बाणैयोदै ओसो।
\v 11 सै तो खोत्‍म होऐ जान्‍दा, पोरो तु बोणियोदा रोन्‍दा, ओरो सै सोबै लुस्‍खै साय पुराणै होयै जान्‍दै।
\v 12 ओरो तू तिनु चादरै साय लोपेटदा, ओरो सै लुस्‍खै खै साय बोदलै जान्‍दै पौरो तू सेजाई ऐ ओरो तेरे सालों खा ओन्‍त ना होन्‍दा।
\v 13 ओरो स्‍वर्गदूतो मुजदा तेणे कोसि खै कोलो बोलो तू मेरे सोई ढोबो बोठ जोबे तोडी कै ओऊ तेरे बोरियो खै तेरे लातो तोडी खै हेटे खै पीढी नै कोरै दियु ।
\v 14 का सै सोबे सेवा टहल कोरणवाली आत्‍माएं नी जू मोक्ष पाणवाले कारिये सेवा कोरणो खै छाडी जांव । का सै सोबे सेवा टहल कोरणवाली आत्‍माएं नी जू मोक्ष पाणवाले कारिये सेवा कोरणो खै छाडी जांव ।
\c 2
\p
\v 1 इतकारिये चेई कै आयु तिनु बातो पांदी जू आमू ऐ ओसो ओरो मौए मोण लांव ऐशे नी होवं कै बोकियो तिनु से दूर चोले जांव
\v 2 जिथु जू वचन स्‍वर्गदूतो खै कारिये बोले रायै थियै जोबे सै मोजबूत रोवा ओरो होर ऐकी गुन्‍नाह ओरो आज्ञा ना माऩणो खा सोही बोदला मिला ।
\v 3 तो आमू लोग ऐशै बोडे उध्‍दार लेई निश्‍चित रोयो केशे बोच सोकू सोब दै जिथकै चोर्चा ओगोडियो प्रभु खै द्वारा कारिये होयै आमू इथखा निश्‍चय विश्‍वास होये गोवा ।
\v 4 ओरो साथि पोरमेश्‍वर भै आपणै मोरजी खै ओनुसार निशाण ओरो ओजीब ओरो केई बातो खै बोल खै कामो ओरो पोवित्र आत्‍मा खै बांटणो खै कारिये इथखै गोवाही देन्‍दा रोऊ ।
\v 5 तेणे तेसी आणेवाले जोगोत खै जिथखै चोर्चा आमुऐ कोर लोये स्‍वर्गदुतो खै आपणे साथै नै किया कोरी ।
\v 6 पोरो कोसि ये बोलो ऐजी गोवाही दै,आदमै का ओसो की तू तेसकी सुधि लोयै या आदमै का बेटा ओसो कै तू तेसखै फीकर कोरो ऐ?
\v 7 तोये तेसी स्‍वर्गदूतो दै देणिक ऐ कोम कोरिराये तोये तेसी पांदी मोहिमा ओरो इजोत खा मुकुट राखा ? ओरो तेसी आपणे हाथो खै कामो पांदी ओधिकार दिया ।
\v 8 तोये सोबे किछे तेसखे लातो तोडी कोर दिऊ इतकारिये जोबे कै तेणे सोबि किछे तैसखै साथै कोर दियु तो तेणे किछ भै राखियो न छुडी जू तैसखै साथै नी होव पोरो आमु एलो तोडी सोबे किछै तेसखै साथै ना देखु ।
\v 9 पोरो आमु यीशु खै जू स्‍वर्गदूतो कै देणिखेई कोम कोरा गोवा थिया मोरणो का दुख टिपणो खै कारिये मोहिमा इज्‍जोत खा मुकुट बांबयो देखो ऐ तोबेई पोरमेशवर खै ओनुग्रह लेई सै होर एक आदमै के कारिये मौत का स्‍वाद चाखो ।
\v 10 जिथु जेसखै कारिये सोबे किछे जू ओसो ओरो जेसखै द्वारा सोबे किछे जू ओसो,तेसी ऐजोई आच्‍छो लोगो कै जोबे सै बोहिते बेटे खे मोहिमा दा पोहुंचाला तो तिनखै मोक्ष कै बोणणवाले खै दुख टिपणो के सेई ठीक कोरो ।
\v 11 जिथु पोवित्र कोरणवाला ओरो जू पवित्र कोरे जांव सोबि ऐकेई पोरिवारो पेशे ओसो,इथी कारिये सै तिनु भाई बोलणो से ना शोरमांव ।
\v 12 सेजा बोलो, औऊ तेरो नांव आपणे भाईयो खै शुणोउ सोभा कै बीच ओऊ भोजोन गांव"
\v 13 ओरो तोबे ऐजो "ओऊ तेस पांदी भोरोसा राखदा ओरो तोबे ऐजो देखो ओऊ तिनु भैइयै मोखे दिये ।
\v 14 इतकारिये जोबे कै भेईये मांस ओरो खून खै भागी ओसो तो सै आपि भै तिनखै साथ तिनखा सोहिभागि हौये गोवा ताखि मौत खै कारिये तेसी जेसी मोरणो पांदी शोक्‍ती मिलै थै, ओरो शैतानो खैचौलाक कोर दै ।
\v 15 ओरो जेशे मोरणो कै डोर खै मारे जिन्‍दगी भोर दास भोणियो दै फोश रोये थिये तिनु छुडा दे दै
\v 16 जिथु से तौ स्‍वर्गदूतो खै नै पोरो अब्राहम खै पीढी खै सोम्‍भालों ऐ ।
\v 17 इथकारिये तेसी खै चेई थियु कै सोबि बातो खै आपणे भाईयो खै सोमान बोणो, जिथ लेई सै तिनु बातो दै जू पोरमेशवर वारी मोतलोब राखो ऐ, एक दोया कोरणवाला ओरो विश्‍वास योग्‍य महायाजक बोण ताकि लोगौ खै पापो खै कारिये मानियो कोरो ।
\v 18 जिथु जोबे तेणे पोरिक्षा खै होशो दा दुख टिपा तो सै तिनखै भै मोदोद कोर सोखो जिनखै पोरिक्षा होव ऐ ।
\c 3
\p
\v 1 इतकारिये हे ठीक भाइडियो तुए जू स्‍वर्ग की दाव लेई शालिल ओसो,तेसी चेले ओरो महायाजक यीशु पोरो जेसी आमुए स्‍वीकार कोरू, ध्‍यान कोरो ।
\v 2 से आपणे ढोबो कोरणवाले के लिए विश्‍वास लायक थिया,जेशे मूसा भी पोरमेशवर के सोबे घोरे दा थिया ।
\v 3 जिथु यीशु मुसा दा इशे बोढयो मोहिमा के लायोक सोमझा गोवा,जिशे की घोर का बोणणेवाला घोरो दा बोढयो इज्‍जोत कोरो ।
\v 4 जिथु होर एक घोरो का कुणिये ना कुणिये बोनणवाला होव,पोरो जेने सोबे किछे बोणोऊ से पोरमेशवर ऐ।
\v 5 मूसा तो पोरमेशवर खै सोबे घोरो पूडा सैवक कै साथै भरोशेलायक रोवा कै जिनु बातो खा जिकर होणो वाला थिया तिनू खै गोवाही दै ।
\v 6 पोरो मोसीह बेटे खै साथै पोरमेशवर खै घोरो खा मालिक ओसो,तेसखा घोर आमु ओसो जै आमु हिम्‍मत पांदी ओरो आपणे उम्‍मीद खै घोमोन्‍ड पान्‍दी होमेशा तोडी मोजबूती दै एकी ठांव दै रोहन्‍दै ।
\v 7 जेशे पोवित्र आत्‍मा बोलो,जै ऐलो तुऐ तिसखा आक्षर शुणो ।
\v 8 तो आपणे मोणो खै काठे नै कोरो जेशै खै गुस्‍से दिलाणो खै दूसै जोगंलो दौ कियु थियु ।
\v 9 जिथे तोआरे बापू नाना ऐ मोखै जाणि बा पोरखा ओरो चालीस सालो तोडी मेरे काम देखे ।
\v 10 इतकारिये ओऊ तेसी सोमेय खै लोगो दा गुस्‍से रोवा,ओरो बोलो तिनखै मोण सोदा भोटकोदै रोव ओरो इनुऐ मेरे बारो खै ना पोदिं चाणे ।
\v 11 तोबे मोऐ गुस्‍से दै आये बा कोसोम खाये सै मेरे विशाव दै प्रवेश न कोर पांदे ।
\v 12 हे भाईयो चौकश रोव कै तुऔ मुझी दा एशणा बुरा औरो बिना विश्‍वास वाला मोन नै हौव जू जीवंदे पोरमेशवर दा दूर लेयो जांव ।
\v 13 पोरो जेसी दूसे तोडी ऐलो खो दूस बोलो जांव होर दूसे एक दूजे खै समझादै रौव ऐशै नै होव कै तुऔ मुझी दै कुणिये आदमै पाप कै बुरू दो आयो काढे होय जांव ।
\v 14 जिथु आमू मोसीह खै शामिल होये रोवे,जै आमू आपणे आगले भोरोशे पादीं होमेशा तोडी मोजबूती लेई ऐकी जोगेह ठीक रोऊ ।
\v 15 जेशे बोलो भै ओसो “जे एलौ तुये तेसखा आवाज शुणो तो आपणे मोणो खै काढा नै कोरो, जेशे खै गुस्‍से दयाणो खै सोमेय कियु थियु ।
\v 16 भोला किनु लोगो ऐ शुणियो भै गुस्‍सा दिलोवा का तिनु सोबिये नै,जू मूसा खै लेई मिस्‍त्र पेशे निकलै थिये
\v 17 ओरो से चालीश सालो तोडी किनु लोगो वारी गुस्‍से रोवा का तिनु यारे ने जिनुऐ पाप किया ओरो तिनखै लाशो जोगंलो पुडी पोडियो दै रोये ?
\v 18 ओरो तेणे किनुवारे कोसोम खेई खै तुऐ मेरे विशाव दै प्रवेश जाए ना पान्‍दे ? का भेईस तिनुयारै नै जिनुखै आज्ञा ना मानी ।
\v 19 ऐशे आमू देखौ ऐ कै सै अविश‍वास खै कारिये जाए न कोर सोखो ।
\c 4
\p
\v 1 इतकारिये जोबे कै तेसखै विशांव दै जाये कोरणो खै प्रतिज्ञा ऐवी तोडी ओसो तो आमु डोरणो चेई ऐशे नै होव कै तुओ मुझदै कुणिये जोण तैषे दूर रोये जावं
\v 2 जिथु तिनु खै साथै सुसमाचार शुणाया गोवा, पोरो शुणयो दै वचन लेई तिनु किछै फायदा ना होये जिथु शुणणवाले खै मोनो दा विश्‍वास खै साथै ना बुटी ।
\v 3 पोरो आमु जिनुऐ विश्‍वास किया तेसी विशाव दै जाया कोरदे रोव जेशे तेणे बोलो मोऐ आपणे गुस्‍से दै कोसम खाये खै सै मेरे विशाव दे जादै कोरणो न पान्‍दै जै जोगत कै बोडणो खै सोमेय दै तैसखे काम खोत्‍म होये गोऐ थियै ।
\v 4 जिथु सातवें दूसे खै बारै दै तेणे कोथी ऐशे बोलो ऐ पोरमेशवर सातवे दूसे आपणे सोबे कामो निपटायो बा विशांव किया ।"
\v 5 ओरो ऐसी ठांव ओटियो एजोये बोलो ऐ,“ सै मेरे विशांव दै जायं ना पांदै ।
\v 6 तौ जोबे ऐजी बात पाछू ओसो कै किशै ओजो ओसो जू तेसी विशांव दै जांय कोरो ओरो जिनु तेसखा सुसमाचार ओगोडियो शुणाऐ गोवा तिनुऐ आज्ञा ना मानणो खै कारिये तेस दै जांय ना की किया ।
\v 7 इथकारिये सै कोलोई खास दूसे खै ठिहरायेबा इशै दूसो खै बाद दाऊद खै किताबो पांदी तेसी दै ”ऐलो खो दूस बोलो ऐ जेशे ओगोडियो बोली राऐ थियू, जै एलो तुऐ तेसखा आवाज शुणो तो आपणे मोनो खै काढे नै कोरो ।
\v 8 जिथु जै यहोशू तिनु विशाव दै जाणो कोराये देन्‍दा तो तैसखै बाद ओकी दूसो खै चोर्चा नै होन्‍दी ।
\v 9 ऐशै जाण लौ की पोरमेशवर खै लोगो खै कारिये ऐतवारे खा विशाव पाछू ओसो ।
\v 10 जिथु जेणे तेसखै विशाव दै ओटा,तेने भै पोरमेशवर खै सोमान आपणे कामो कै परो कोरयो विशाव किया ।
\v 11 ओरो आमूऐ तेसी विशाव दै जाणो कै कोचिश कोरू ऐशे नी होव कै कुणिये भै आदमी तिनखै सोमान आज्ञा नी मानयो देने पोणो ।
\v 12 जिथु पोरमेशवर का वोचन जीवंदा जोरवाला ओरो होए एक दोधारौ तोलवार दा भी ज्‍यादा नोकारा हे ओरो शोरीर ओरो आत्‍मा कै, ओरो गांठ गांठ ओरो ओरो गूदे गूदे कै ओलोग कोरयो आर पार कोर दोव ओरो मोन की इच्‍छाओ कै ओरो विचारो कै जाणो ऐ ।
\v 13 बोह्‍माण् की कुजी चीज तेसयादी बोच ने रेई पोरो जिथ लेई आमू काम ऐ तेसखी आंखो के सामणै सोबे चीजो खुली ओरो सामणै ओसो ।
\v 14 इतकारिये जोबे अमारा ऐशणा बोडा महायाजक ऐ, जू स्‍वर्गदुतो दा होयो ओटा, ओरो पोरमेशवर का बेटा यीशु तो अऊडे आमुए आपणे मानणो कै मोजबूतौ खै पाकडी रोऊ ।
\v 15 जिथु आमारा ऐशणा महायाजक नी जू अमारी पोरिशानी दै अमारै साथै दुखी नै होय सोको पोरो सै सोबै बातो दै अमारै सोमान पोरखा तो गोवा, तोबेबी बिना पाप का निकला ।
\v 16 इतकारिये अऊडे, आमूऐ ओनुग्रह के शिरानी कै नोजदीक मोजबूती लेई चाले की आमू पेदी दोया होव ओरो सेजा ओनुग्रह पोऊ जू जोरूरत के सोमेय आमारौ मोदोद कोरो ।
\c 5
\p
\v 1 जिथु होर एक महायाजक आदमियो मुझदा लोआ जांव ओरो आदमियो के लिए ही तिनी बातो के बारे दै जू पोरमेशवरे सोम्‍ब्नध राखो ठोहराया जाओ कि भेंट ओरो पाप बोलि चोढाया कोरो ।
\v 2 सै बिना पोडे ओरो भोले भोटकयोदें के साथी आच्‍छे सै रोहे सोको, इतकारिये सै आपी भै बिना जोरो के पोड रोआ ।
\v 3 इतकारिये तेसी चेई की जेशे लोगो के लिऐ तेशकेई आपणे के लिऐ भै पाप बोलि चोढायो कोरो
\v 4 ऐजा सोम्‍मान का पोद कुणिये आपणे आपी सै ना लोव जोबे तोडी की हारून के सोम्‍मान पोरमेशवर के ओरो शै ठोहराया ना जाओ ।
\v 5 तेशकेई ही मोसीह हे भै महायाजक बोनणो की बोडाई आपणे आपी सै न पाई, पोरो तेसी तेने ही दी, जेने तेसी बोलो,'' तू मेरा बेटा ओसो, ऐलो मोऐ ही तोकै पोएदा कोर राऐ ।
\v 6 ऐशकेई से ओकी ठांऐ दो भी बोलो ऐ तू मलिकिसिदक की बाटो पेदी सोदा के लिऐ याजक ओसो
\v 7 यीशु आपणै शोरीरो दै रोहणो के दूसे दै जोर कै आवाजो दै बोल बोलयो ओरो आसूं निकाल निकालयो तेसी जै जू तेसिखै मौतौ पेशा बोचाय सोको थिया, प्राथना ओरो विणती कोरी ओरो भोक्‍ति के कारणो तेसकी शुणि पाई ।
\v 8 बेटे होणो पेदी भै तेणे दुख टिप टिपयो आज्ञा मानणी शीखी ।
\v 9 ओरो सोही बोणयो आपणे सोबे आज्ञा मानणवाले के लिऐ होमेशा तोडी कै मोक्ष का कोरणो होऐ गोवा ।
\v 10 ओरो तेसी खै मलिकिसिदक की बाटो पेदी महायाजक का पोद मिला ।
\v 11 इथखै बारै दै आमु बोरिशी बातो बुलणी ऐ, जिथका सोमझाणा भै चेईथु ऐ इतकारिये कै तिऐ ऊंचु शूणदे लागे रोहे ।
\v 12 सोमेय के हिसाबो लेई तो तुऔ गुरु होऐ जाणो चाई थिऊ तोबै भै जोरूरी हे कै कुणिये तुऔ पोरमेशवर के वोचनो कै आदा ज्ञान होजो शिखाओ ।तुऐ तो एशे होऐ गोऐ कि तुयौ खाणो के बोदले इबी तोडी दूध हे ही चाही ।
\v 13 जिथू दूध पीणणवाले बोच्‍चै कै तो धोर्म के वोचन की जांच ना होव जिथु से नानडिया ओसो ।
\v 14 पोरो खाणो बोडे कै लिऐ ओसो, जिनकै दिमाग प्रोयास कोर कोरयो आच्‍छे बुरे दै जाऩणौ कै तैयार होऐ गोवा ऐ ।
\c 6
\p
\v 1 इथुकारिये आमु मसीह खै बारै में शुरू खै शिक्षा खै छोडेबा सिव्दातों खै डोबै बोढ़दै जावं ओरो मोरियो दै कामों पेंशा मन फिरायों कोरियो, पोरमेश्‍वर पांदी विश्‍वास कोरणो।
\v 2 ओरो बपतिस्‍मों ओरो हाथ राखणों ओरो मोरयोन्‍दै खै जिऊंन्दै हौणै, ओरो होमेशा कै शिक्षा खै नीवं ओटियों नै डाल़ों।
\v 3 जै पोरमेश्‍वर चाला़ तौ आमु ऐशै कैई कोरदैं
\v 4 जिथु जु लोग एकबैई पियाशौ पोऊं ओसो, ओरो स्‍वार्गिक वरदान खा स्‍वाद चाख पायें ओरो पवित्र आत्मा खै भागी बोणाये गोवें।
\v 5 ओरो पोरमेश्‍वर खै उतम बोडिया वचन खा ओरो आणैवालै युग खै शोक्‍तै खा स्‍वाद चोख पायै।
\v 6 जे सै भोटखै जावं तौ तिनु मन फिराव कारिये तोबै नोवां बौणणा मुशकिल़ ओसो, जिथु सै पोरमेश्‍वर खै बेटे खै आपणै कारिये तोबै क्रूस पांदी चोढा़वं ओसो, ओरो प्रोगट में तैसी पांदी दोष लावं ओसो।
\v 7 जु धौरतै बार-बार होणैवाल़ै बोरखा खै पाणी खै पायों ओरो जितनै बोनैवाल़ै खै कारिये फायदैंमंद शाग- सब्जै जोन्मौ सै पोरमेश्‍वर सै आशीष पांव।
\v 8 पोरो जे कान्‍डै ओरो ऊंठकटारें जोन्मौं तो सै बैकार ओरो शापित होणों पांदी ओसो,ओरो तिनखा ओन्‍त जलाया कोखै जाणौ ओसो।
\v 9 पोरो प्यारै जै आमु इथुकारियै बुलु,तोबै भै आमु तौआरै बोर में इथदै भै बोडै बातौं खा पोरो मोक्ष सन्‍बन्‍धी बातौं खा पाका बोरोशा ओसो।
\v 10 जिथु पोरमेश्‍वर ओन्यायै नै कै तौआरे काम ओरो तेसै प्यार खै भेसरै जावं जु तुंऐ तैसखै नावं खै कारि ऐशै दिखोऊं कै पवित्र लोगो खै सेवा खै ओरो ऐबै भै कोर लोये।
\v 11 पोरो आमु बोहितै चोऊं कै तुओ मुझी सोबै ऐकेई जन आदमै आखिरै तोडीं पूरै आशा कारिये ऐशणाई कोशिश कोरिया कोरो।
\v 12 तोबे तुंऐ सुस्‍थ नै होयें जाओं, पोरो तिनखा याद कोरो जु विश्‍वास ओरो धीरज खै कारियै प्रतिज्ञाओ खै वारिस होवं ऐ।
\v 13 पोरमेश्‍वर अब्राहम से प्रतिज्ञा (वादै) कौरदे समय बैई जोबै शपथ (शौ) खाणौं कारियें कोसि खै आपणै शै बोडा़ ना पाये तौ आपणै ऐ शौ खायों बा बोलों।
\v 14 ओऊं सोथि तोखै बोहितै आशीष देन्‍दा ओरो तेरे नानडिया खै बोढन्‍दा जान्‍दा।
\v 15 ओरो ऐशै रीति सै तेणै धीरज राखियो प्रतिज्ञा (वादा) कोरियो दै बात मिलो पायो खै।
\v 16 आदमै तौ आपणै शै कोसि बोडें खै शपथ (शौ) खाया कोरो ओरो तिनखै होर एक सोबै विवाद खा फैसला़ शौं लैईं पाक्‍का होवं।
\v 17 इथकारिये जोबै पोरमेश्‍वर प्रतिज्ञा वारिसों पांदी होजो भै साफ रीति लैई प्रोगट कोरणा चौऊ कै तैसखा इच्छा बोदलै़ नै सोखो, तौ शौ खै बीच दै लायै।
\v 18 तोबै दो बे बदल़ बातों खै कारिये जिनखै बारै दै में पोरमेश्‍वर खा झुठा ठोरहाना रोये बुरा ओसो, मोजबुत लैई आमारा हिम्‍मत बाधं जावं जु शरण लोणो खै इथकारियें दोऊडैं कै तियों आशा खै जु सामणै राखियो दै ओसो पायो खै।
\v 19 सेजै आशा आमारै शोरिरो कारिये ऐशणा लोंग ओसो,जु रिथर और मजबुत ओसो,ओरो पौरदै खै भीतरै तोडीं पोहुंचादा ओसो।
\v 20 जिथे यीशु ऐ मलिकिसिदक कै रीति पांदी सोदा काल़ खा महायाजक बोणै बा, आमारै कारिये अगुआ खै रूप दा प्रवेश ( समाणै) हौंवा।
\c 7
\p
\v 1 ऐजा मलिकिसिदक शालेम खा राजा, ओरो परम प्रधान पोरमेश्‍वर खा याजक, होमेशा याजक बोणियो रोवं, जोबै अब्राहम राजाओं खै मारियो लौटा आंव जावं,तौ इयोई तेसि भेंट कोरियों आशीष दै।
\v 2 इथी खै अब्राहम ऐ सोबि चीजों खा दशवां भाग भै दिया, ऐजा ओगोडियो आपणै नावं खै मतलब खै अनुसार धर्म खा राजा, ओरो तोबै शालेम ओरो शान्तै खा राजा ओसो।
\v 3 जेसखा ना बापु, ना मां,न पिड़ै ओसो, जैसखै दुसो खा ना शुरुआत आथी, ओरो ना जीवन खा अन्त आथी, पोरो पोरमेश्‍वर खै बेटे खै स्‍वरूप ठोहरायों बा, सै सोदा कारियें याजक बोणैयों रोवं।
\v 4 ऐबे इथ पांदी ध्यान कोरो कै सै कैशणा महान थिया, जैसिखै कुलपति अब्राहम ऐ लूटियो खै आच्छै दै आच्छै माल़ खा देशवां भाग दिया।
\v 5 लेवी खै नानडिया मुझी दा जु याजक खा पद पावं तिनु आज्ञा मिलै़ कै लोगों ओरो आपणै भाइयों लैई चाहै सै अब्राहम खै देह लेई काये ना पोयेदा होयें,व्‍यवस्‍था खै अनुसार देशवां भाग लौं।
\v 6 पोरो तेसिऐ,जु तिन खै पिडीं दै खा भै ना थिया, अब्राहम सै देशवां भाग लोवा,ओरो जेसि प्रतिज्ञाएं मिल़ै बा थै तैसि आशीष दै।
\v 7 इनदा शोख ना कै नानडा ,बोड़े दै आशीष पावं।
\v 8 ओरो इथै तौ मोरियादा आदमै भै देशवां भाग लोवं, पोरो सै सैजा ऐ लोवं जिथखै गवाही दै जावं कै सै जिवन्दा ओसो।
\v 9 तौ आमु ऐजो भै बोल़ सोखुं कै लेवीं ऐ भै जु देशवां भाग लोवां, अब्राहम खै कारिये देशवां भाग दिया।
\v 10 जिथु जेसि समय मलिकिसिदक ऐ तेसखै बापु सै भैटिया, तेसि तियों समय सै आपणै बापु खै शोरिरो दा थिया।
\v 11 जे लेवीय याजक पद खै कारिये सिध्दि मिली सोखों, जिसखै साहारे लोगों खै व्यवस्‍था मिल थै तौ का जोरूरत दै कै दुजा याजक मलिसिसिदक कै रीति पांदी खोडा़ होंव,ओरो हारून खै रीति खा ना कोहलाएं आथी।
\v 12 जिथु जोबे याजक खा पद बोदला़ जावं, तौ व्यवस्था खा भै बोदलना जोरूरी ओसो।
\v 13 जिथु जेसखै बारै में ऐजी बातों बुली जावं कै सै ओकी गोत्र खा ओसो, जैसदै कोसिऐ वेदी खै सेवा ना कै।
\v 14 तौ प्रोगट ओसो कै आमारा प्रभु यहूदा खै गोत्र पेरशा ओऊआ, ओरो ऐसै गोत्र खै बारै में मूसा ऐ याजक पद भै किछै चोर्चा ना कै।
\v 15 आमारा दावा ओर भै साफ- साफ सै प्रोगट होऐ जावं, जोबै मलिकिसिदक खै समान एक ओरो होजो याजक पोयदा होये जावं।
\v 16 जु शोरिरों खै आज्ञा खै व्यवस्‍था खै सायं नै पोरो अविश्‍वासी जीवन खै शोक्तै खै अनुसार चुणा गोंवा।
\v 17 जिथु तैसखै बारै में ऐजी गवाही दै गोयें, तु मलिसिसिदक खै रीति पांदी होमेशा याजक ओसो।
\v 18 ऐशेकैई आगल़ै आज्ञा निर्बल़ ओरो निष्‍फल़ होणौ कारियें गायब होये गोवें।
\v 19 इथकारिये कै व्यवस्था ऐ कोसि बात खै सिध्दि नै कै, ओरो तैसखै ठावं पांदी एक ऐशणै आच्‍छै आज्ञा राखै गोये, जैस कारिये आमु ऐ पोरमेश्‍वर खै नेडिक जाये सोखुं।
\v 20 मसीह खै चुणावं बिना शपथ(शौ) नै होयैं।
\v 21 जिथु से तौ बिना शौं याजक ठोहरायें गोवें, पोरो ऐजे शौ खै साथै तैसखे ओरो शै चुणै दिया गोवा, जैणें तैसखे बारैं में बोलों, प्रभु ऐ शौं खैई, ओरो सै तैसदा ओटिया ना पोशतान्‍दा कै तु युगानुयुग याजक ओसो।
\v 22 ऐशेकैई यीशु एक बोड़े वाचा खा जामिन ठोहरा।
\v 23 से तौ बोहितै बोडे गिणतै दै याजक बोणदै ओवें इथखा कारण ऐजा थिया कै मोत तिनु रोणौं नै देवं थै।
\v 24 पोरो ऐजा हौमेशा रोवं, इथकारिये तेसखा याजक पद मजबूत ओसो।
\v 25 इथकारिये जु तेसखै लैई पोरमेश्‍वर खै धोरैं आवं, सै तिनखा पूरा-पूरा मोक्ष कोर सोखों, जिथु सै तिनखै कारियें विनती कोरियो खै होमेशा जीवंदा ओसो।
\v 26 ओरो ऐशैकेई महायाजक आमारै लायक थिया जु पवित्र, ओरो निष्कपट खै, ओरो निर्मल़,ओरो पापियो दा जोई,ओरो स्वर्ग दा भै ऊंचा कोरियो दा होव।
\v 27 तिनु महायाजकों खै साये तेसै जोरूरै नै कै हौर दुसै ओगोडियों आपणै पापों ओरो तोबै लोगों खै पापों कारिये बोल़ै चोढाऐं, जिथु तेणै आपणै आपि खैई बौल़ै चोढायै बा ऐकी बैई पूरा कोर दिया।
\v 28 जिथु व्यवस्‍था तौ निर्बल़ आदमै खै महायाजक चुणिया कोरो, पोरो तेसै शौ खा वचन,जु व्यवस्था खै बाद खाये गोंवा, तेसि बेटे खै चुणो कोरो,जु युगानुयुग कारिये सिध्‍द कोरै गोंवा।
\c 8
\p
\v 1 ऐबे जु बातों आमु बोलैं रोयें, तिन मुझदै सोब दै बोडें बात ऐजै ओसो, कै आमारा ऐशणा महायाजक ओसो, जु स्वर्ग पांदी महामहिमन कै सिंहासन खै सोऐं डोबे बोठा।
\v 2 ओरो पवित्र ठावं ओरो तेसि साच्‍चै तोम्‍बू खा सेवक होवां जैसै कोसि आदमै ऐ नै पोरो प्रभु ऐ खो़डा़ कोरि राये।
\v 3 जिथु होर एक महायाजक भेट ओरो बौल़ै चोढाणौ कारिये ठोहराये राखै जावं इथ कारिये जरूरी ओसो कै ऐशे याजक कै दोरै भै किछै चोढाणौ कारिये होवं।
\v 4 जे सै धौरतै पांदी होन्‍दा तौ कोलौई याजक नै होन्‍दा, इथकारिये कै व्यवस्‍था खै अनुसार भेट चोढाणैवाल़े तौ ओसो।
\v 5 से स्वर्ग खै चीजों कै प्रतिरूप और प्रतिबिम्‍ब खै सेवा कोरो ऐ, जेशै जोबै मूसा तोम्‍बू बाणाणौ पांदी थिया, तौ तोल़ो तेसि ऐजी चेतावनी मिल़ै, देखौ जु नमूना तोखै पहाड पांदी दिखाऐ गोवा थिया,तिथखै सांय सोबै किछै बौणाया।
\v 6 पोरो तिनु याजकों दै बोढिया सेवा यीशु खै मिल़ै, जिथु सै होजो भै बोडै वाचा खा मध्यस्‍थ ठोहरा, जु ओर होजो बोडी प्रतिज्ञाओ खै साहारै बांधी राऐ।
\v 7 जिथु जे सैजी आगल़ै वाचा निर्दोष होन्‍दै तौ दूजी कारिये मोका ना ढुढैईया।
\v 8 पोरो सै तिन पांदी दोष लायो बा बोलौ, प्रभु बोलो ऐ, देखौ सै सैजे दुस आवं ऐ कै ओऊं इस्‍त्राएल खै कुडबा खै साथै, ओरो यहुदा खै कुडबै खै साथै नोये वाचा खान्‍दा।
\v 9 ऐजै तियो वाचा खै सायं ना होन्‍दै,जु मोये तिनखै बापू-दादो खै साथै तियो समय बांधी थै जोलों मोये तिनखा हाथ पाकडियो बा तिनु मिस्‍त्र देश सै निकालैयो,जिथु सै मेरी वाचा पांदी स्थिर ना रोऐं, इथकारिये मोयें तिनखै सुधि नै ली, प्रभु ऐशखैई बोलो।
\v 10 तोबे प्रभु बोलों ऐ, कै जु वाचा मोऐं तिनु दुसै खै बाद इस्‍त्राएल खै कुडबै खै साथै खाऊंगा,सै ऐजै ओसो कै ओऊं आपणै व्यवस्‍था खै तिनखै मन दै डालुबा, ओरो तिनखै दिलों पांदी लिखूबा, ओरो तिनखा पोरमेश्‍वर रौरूबा ओरो सै मेरे लोग ठोहरदै।
\v 11 ओरो होर एक (सोबै) आपणै देशवाल़ै खै ओरो आपणै भाई खै ऐजै शिक्षा (सिख) ना देन्‍दा, कै तू प्रभु खै पहिचान जिथु नानडै दै बोड़ै तोडी सोबै मोखै जाणै पांदै।
\v 12 जिथु ओऊं, तिनखै बुरै काम खै बारै में दोया दिखोऊबा ओरो तिनखै पापों खै होजौ याद ना कोरदा।
\v 13 नोये वाचा खै स्‍थापना लैई तैणे आगल़ै वाचा खै पूराणै ठोहराऐ दै,ओरो जु चीजों पुराणै ओरो जीर्ण हौऐ जावं ओसो,तिथखा मिट जाणा जोरूरै ओसो।
\c 9
\p
\v 1 तियो आगलै वाचा दै भै सेवा खै नियम थिये ओरो ऐशणा पवित्र ठावं थिया जु इयो धौरतै खा थिया।
\v 2 जिथु एक तोम्‍बू बोनाऐ गोवा,आगलै तोम्‍बू दा दीवट,ओरो मेज, ओरो भेंट खै रोटिया थै, ओरो सै पवित्र ठावं कहलावं ऐ।
\v 3 दूजा परदै खै पोछोडियो सै तोम्‍बु थिया, जु परमपवित्र ठावं कैहलावं ओसो।
\v 4 तिनदै सुनै खै धूप- दैणो खै, ओरो चोऊं डोबें शै सुनै लैई मेडियोदा वाचा खा सन्‍दूक ओरो इनदा मन्‍त्रा लैई भोरियोदा सुनै खा मर्तवान ओरो हारून खै छ़डी जिनदै फूल फोल़ आयै गोवे़ थियें, ओरो वाचा खै पटियां भै थै।
\v 5 तिनखै तिथपांदी दूजै पेयाशैवाल़ै करूब थै, जु प्रायाशिचत खै ठोखणै पांदी छाया कोरियोन्‍दै थियैं, इनखा एक -एक कोरियो वर्णन कोरणौ खा भै समय नै आथि।
\v 6 ऐजी चीजों इयो रीति लैई तैयार हौवे गौयैं, तैसि आगलै तोम्बू दै याजक होर समय आयो बा सेवा खै काम पूरै कोरो ऐ।
\v 7 पोरो दूजै दै बैईस महायाजक साल़ भोर दा एकी बैई जावं ऐ ओरो बिनै खून निये ना जावं, जिथु सै आपणै कारिये ओरो लोगों खै गलतै कारिये चोढाव ऐ।
\v 8 इथलैई पवित्र आत्मा ऐजो ऐ दिखावं कै जोबै तोडी आगला तोम्बू खोडा़ ओसो, तोबै तोडी पवित्र ठावं खां बाट प्रोगट ना होऐं गोंवा।
\v 9 ऐजा तोम्बू इभी समय कारिये एक उदाहरण ओसो,जिन्‍दै ऐशणै भेंट ओरो बलिदान चोढाऐ जावं, जिनलैई आराधना कोरणैवालै खै विवेक सिध्द ना होयै सोखों।
\v 10 जिथु सै बेइस खाणौं-पीणो खै चीजो ओरो सांत-बात खै नैईणो खै विधि पांदी शारीर खा नियम ओसो, जु सुधार खै समय तोडी कै कारिये ठोहराऐ गोवैं ऐ ओसो।
\v 11 पोरो जोबै मसीह आणैवाल़ै आच्छै-आच्‍छै चीजों खा महायाजक होयेबा ओवां तौ तैणै भै बोडै ओरो सिध्द तोम्‍बू लैई होयो बा जु हाथ खा बोणायोदा नै ओरो ऐशै इयों संसार खा नै।
\v 12 ओरो बकरो ओरो कोलडुं कै खून कै कारिये नै, पोरो आपणै ऐ खून खै कारिये ऐकीबेई पवित्र ठांव दा प्रवेश कोरा, ओरो होमेशा आजादैं मिल़ गौवें।
\v 13 जिथु जोबे बकरो ओरो बोल़दो खौ खून ओरो कलोर खै खैऊड़ खै अपवित्र लोगों पांदी छिडकै जाणौं शोरिर कै सोफाई कारिये तिनु पवित्र कोरो ऐ।
\v 14 तौ मसीह खा खून जेणै आपि खै सनातन आत्मा खै कारिये पोरमेश्‍वर खै सामणै साफ चोढावां, तौआरै विवेक खै मोरियोदै कामों लैई कायै ना साफ कोरदा तोबै तुंऐ जीवदैं पोरमेश्‍वर खै सेवा कोरो।
\v 15 इथकारिये ऐजै नोये वाचा खा मध्यस्‍थ ओसो,तोबै तैसखै मोत खै कारिये जु आगल़ैं वाचा खै समय खै अपराध (गुना) सै छुटकारा पाणों कारिये होये रोयें, बोयदेयोदै लोग प्रतिज्ञा खै सायं होमेशा मीरास खै मिलों कोरो।
\v 16 जिथु जिथै वाचा बांधी गोये तिथै वाचा बांधणैवाल़ै खै मोत खा समझ जाण लैणा भै जरुर ओसो।
\v 17 जिथु एऐशणै वाचा मोरयो दै पांदी पाक्‍कै होंव, ओरो जावं तोडी वाचा बांधणैवाला़ जीवदा रोवं तोल़ तोडी वाचा काम कै नै होवं।
\v 18 इथकारिये आगल़ै वाचा भै बिना खून खै नै बान्धै जावं।
\v 19 जिथु जोबे मूसा सोबि लोगों खै व्यवस्‍था खै होर एक आज्ञा शुणाऐं पाएं तौ तेणै कोल़ोटु ओरो बकरै खै खून लायैबा पाणी ओरो लाल ऊन ओरो जूफा खै साथै तियों किताबों पांदी ओरो सोबि लोगो पांदी छिडखै दिऊं।
\v 20 ओरो बोलो ऐ तियो वाचा खा खून ओसो, जिथखै आज्ञा पोरमेश्‍वर ऐ तौआरै कारिये दै।
\v 21 ओरो ऐशैखैई तैणै तोम्बू ओरो सेवा खै सारै सामान पांदी खून छिड़कों।
\v 22 साच्च तौ ऐजो ओसो कै व्यवस्‍था खै सायं ओरो सोबै चीजों खून खै कारियै साफ कोरै जावं, ओरो बिना खून बाहायो पापों खै क्षोंमा नै।
\v 23 इथकारिये जोरूरै ओसो कै स्‍वर्ग दै चीजों खै प्रतिफल इनु बौल़ै खै कारिये साफ कै जावं,पोरो स्वर्ग में कै चीजो आपि इनदै आच्‍छै बौल़ै खै कारिये साफ कै जांव।
\v 24 जिथु मसीह ऐ तेसि हाथ खै बोणयौदै पवित्र ठांव खा नमूना ओसो, प्रवेश नै कोरो, पोरो स्वर्ग दै प्रवेश कोरा, तोबै आमारै कारियै ऐबै पोरमेश्‍वर खै सामणै दिखाऐं देंव।
\v 25 ऐजो कै सै आपणै आपि खै बार-बार चोढावं, जेशै खै महायाजक होर साल दुजै खा खून लैयो खै पवित्र ठावं दै प्रवेश कोरिया कोरो।
\v 26 ना तौ धौरतै खै शुरुआत सै लायौ बा तिथखै बार-बार दु:ख ऊठाणा पोडों,पोरो ऐबे युग खै अन्‍त दै ऐ ऐकीबैई प्रोगट होंवा ऐ, तोबै आपणै ऐ बोल़ै खै कारिये पाप खै दूर कोर दै।
\v 27 ओरो जेशे आदमै भै कारिये एकी बैई मोरणा ओरो तिथखै बाद न्याय खा होणा पाका ओसो।
\v 28 ऐशकेई मसीह भै बोहितै खै पापों खै टिपणो कारिये एकी बैई बौल़ै हो़वां, ओरो जु लोग तैसखै बाट जोहते, तिनखै उध्‍दार कारिये दूसरै बैई बिना पाप टिपयो देखिन्‍दा देन्‍दा।
\c 10
\p
\v 1 जिथु व्यवस्था, आणैवाल़ै आच्छै चीजों खा प्रतिबिम्ब ओसो पोरो तिनखा ओसल़ै रूप नै, इथकारिये तिनु एकी बान्त खै बलिदान खै कारिये जु होर साल़ अचूक चढादै जावं, नैडिक आणैवाल़ै खै बिल्कुल भै सिध्द ना कोर सोखों।
\v 2 न तौ तिनखा चोढाणा बोन्‍द काऐ ना होये जान्दा, इथकारिये जोबै सेवा कोरणैवाल़ै ऐकी बेई साफ होये जावं तौ तोबै तिनखा विवेक तिनु पापी ना ठोहरांव।
\v 3 पोरो तिनखै कारिये होर साल़ पापों खै याद हौंया कोरो।
\v 4 जिथु ऐजो अनहोना(बुरों) ओसो,कै बोलदों ओरो बकरै खा खून पापों खै दूर कोरो।
\v 5 इथै कारिये सै जगत धौरतै में पांदी आन्‍दये बेई बोलो, बलिदान ओरो भेंट तोये ना चाहें, पोरो मेरे कारिये एक देह तैयार कै।
\v 6 होम बलियों ओरो पाप बलियों लैई तू खुशै ना होई।
\v 7 तोबे मोये बोलो़, देख ओऊं आयै गोवां पवित्रशास्‍त्र दै मेरे बारै में लिखियोन्‍दो, तोबै हे पोरमेश्‍वर तेरे इच्‍छा पूरै कोरू।
\v 8 तोौ सै बोलो ना तुंऐ बलिदान ओरो भेंट ओरो होंम बलियो ओरो पाप बोलियों खै चावं ओरो नौतिनशै खुश होंवा जै सै बलिदान तौ व्यवस्‍था खै अनुसार चोढाये जावं।
\v 9 तोबे ऐशै भै बोलो, देख ओऊं आयें गोवा ऐ तोबें तोवारै इच्छा पूरै कोरूं, ओरो सै आगलै खै उठायें देंव दूजै ओकी खै चुणु कोर।
\v 10 तियोई इच्‌छा लेई आमु यीशु मसीह खै देह खै एकी बेई बलिदान चोढावं जोणणा कारिये पवित्र कोरें गोवें ।
\v 11 होर एक याजक तौ खोडें होयो बा रोज सेवा कोरो ऐ,ओरो ऐकी बान्त कै बलिदान खै जु पापो खै कोलोई भै दूर ना कोर सोखों, बार-बार चोढावा।
\v 12 पोरो ऐजा आदमैं तौ पापों खै बोदलै एकी बेई, बलिदान होमेशा कारिये चोढायों बा पोरमेश्‍वर कै सोऐं जायों बोठा।
\v 13 ओरो तोलोई तसि समय सै ऐसखै बाट जोहयें लोयें, कै तेसखै बैरे तेसखै लाथों तोडी खै पीढी बोणों।
\v 14 जिथु तेणै ऐकी बेई,चोढावें खै कारिये,तिनु जु पवित्र कियें जावं, होमेशा कारिये सिध्द कोर दियै।
\v 15 ओरो पवित्र आत्मा भै आमु ऐजैं गवाही देंव ऐ, जिथु तेणै आगयैं बोल रायें थिऊं।
\v 16 प्रभु बोलों ऐ कै जु वाचा मोयें तौदुसै खै बाद तिनखै बाधूगा ऐ सैजै ओसो,कै ओऊं आपणै नियमों खै तिनखे दिलों पांदी लिखुंगा,ओरो ओऊं तिनखै विवेक पांदी डालंदा।
\v 17 तोबे सै ऐजो बोलो ओऊं,तिनखै पापों खै ओरो तिनखै अधर्म खै कामों खै ओटियों कोलोई याद ना कोरदा ।
\v 18 ओरो जोबें इनखै क्षोमा होयें गोयें, तौ फिर पाप खा बलिदान ना रोयें।
\v 19 इथकारिये हे भाइयों, जोबे आमु यीशु खै खून कै कारिये तेसि नोयें ओरो जीवन्‍दै बाटों लैई पवित्र ठांव में प्रवेश कोरणों खा हियाव होयें गोवा।
\v 20 जु तेणै पोरदै ओरो आपणै शोरिर पेरशा होयेबा,आमारै कारिये अभिषेक किया।
\v 21 ओरो इथकारिये के आमारा ऐशणा महान याजक ओसो,जु पोरमेश्‍वर खै घर खा अधिकारै ओसो।
\v 22 तोौ आओ आमु साच्चे मन ओरो पुरै विश्‍वास खै साथै,ओरो विवेक खा दोष दूर कोरणो कारियें दिलों पांदी छिड़काव लायो,ओरो देह खै साफ पाणी लेई धोयोये बा पोरमेश्‍वर खै दोरै जांव।
\v 23 ओआ आमु आपणै आशा खै मानु ऐ कै मोजबुत लैई थाम राखा, जिथु जेणै प्रतिज्ञा कै ओसो,सै साच्‍चा ओसो।
\v 24 ओरो प्‍यार ओरो भो़ल़ें कामों दै उस्‍काने कारिये आमु ऐकी दूजै खै फिकर कोरू।
\v 25 ओरो ऐकी दूजै खै साथै कोठा होणो नै छोडों,जैशे कै किशै खै रीति ओसो,पोरो ऐकी-दूजै खै सोमझाया रोवं, ओरो जेई जेई तेसि दुजो खै नेडिक आन्‍दै देखो तैशकेई होजो भै ज्‍यादा ऐजो कारिया कोरो।
\v 26 जिथु सोच्‍चाई खै पोहिचाण पायौं कोरणों खै बाद जै आमु जाण बोझियो पाप कोदैं रोऊं,तौ पापों कारिये तोबैं कुजाई बलिदान बाकी ना आथि।
\v 27 हां सोजा खै एक डोरणा बाट जोहणै ओरो आगै खा सेंक बाकी ओसो, जु विरोाधियों खै जोला़यें देन्दा।
\v 28 जोबै मूसा खै व्यवस्‍था खै ना मानणैवाला, दो या तीन आदमै खै गवाही पांदी बिना दोया खै मार डाला़ जावं।
\v 29 तो साच लो कै सै किशै और भै भारै सोजा खै लायक होन्‍दा, जैणै पोरमेश्‍वर खै बेटे खै लाथो लैई रोगडा ओरो वाचा खै खून खै, जिथुखै कारिये सै पवित्र ठोहर गोवा थिया, अपवित्र जाणा ऐ ओरो अनुग्रह खै आत्मा खौ बुरू किऊं।
\v 30 जिथु आमु तेसि जाणु ऐ, जेणै बोलो, बोदला लोणा मेरा काम ओसो, ओऊं ऐ बोदला लोन्‍दा। ओरो तोबै ऐजो, कै प्रभु आपणै लोगों खा न्‍याय कोरदा।
\v 31 जिवन्‍दै पोरमेश्‍वर खै हाथों दै पोडना खतरनाक बात ओसो।
\v 32 पोरो तिनु पाछलै दुसो खै याद कोरो, जैसयादै तुंऐ पियाशौ पायों दु:खो खै बोडे हाल दै मजबूत रोंवं।
\v 33 कोलोई कोलोई तौ ऐशै कै तुऐं निन्‍दा ओरो कोलेश,सोयेबा तमाशा बोणै,ओरो कोलोयें ऐशै कै तुंऐ तिनखै साझी गोवाह होयें जिनखै हालत कै जावं थै।
\v 34 जिथु तुंऐ कैदियो खै दु:ख दै भै दु:खी होयें ओरो आपणै जाऐजाद भै खुशी सै लुटणौं दै ऐजों जाणै बा कै तोआरै एक ओर होजो भै आच्छै और होमेशा रोवणैवाल़ै जायंजाद ओसो।
\v 35 इथकारिये आपणै हिम्मत नै छोडों जिथु तिनखा प्रतिफल़ बोडा़ ओसो।
\v 36 जिथु तुंओ धीरज धोरणै जोरूरै ओसो, तोबै पोरमश्‍वर खै इच्‍छा खै पूरै कोरणौ तुंऐ प्रतिज्ञा का फल़ पावं।
\v 37 जिथु एबै बोहितै खै देणी समय रोये गोवा ऐ,जोबै कै आणैवाला, आन्‍दा ओरो बैरियान्‍दा ना कोरदा।
\v 38 पोरो मेरा धर्मी जन विश्‍वास लेई जीऊन्‍दा रोन्‍दा,ओरो जै सै पोछोडियों होट जाला तौ मेरा मन तेस सै खुश न होन्‍दा ।
\v 39 पोरो आमु हटणैवाल़ै नै कै नाश होये जोऊं पोरो विश्‍वास कोरणैवाला़ कै प्राणो खै बोचाऊं।
\c 11
\p
\v 1 ऐबे विश्‍वास आशा कै कोरिदै चीजों खा निश्‍चय ओरो ना दैखिदै चीजों खा सोबूत ओसो।
\v 2 जिथु इथकेई बारै में प्राचीनों खै आच्‍छै गवाही दै गोये।
\v 3 विश्‍वास लेई आमु जाण जोऊं कै सारी धोरतै खै रचना पोरमेश्‍वर खै वचन खै कारिये होये, पोरो ऐजों नै कै जु किछै दैखणो में आवं, सै देखियोदै चीजों लेई बोणदो होवं।
\v 4 विश्वास लेई हाबिल ऐ कैन सै आच्‍छा बलिदान, पोरमेश्‍वर कारिये चोढावा ओरो तेसि के तेसखै धर्मो होणौं खै गवाही भै दै गोये, जिथु पोरमेश्‍वर ऐ तैसखै भैटों खै बारै में गवाही दै, ओरो तेसि कारिये सै मोरणो पांदी भै इबी तोडी बातों कोरों।
\v 5 विश्‍वास लेई हनोक ऊठोवां गोवां कै मोत खै ना देखो, ओरो तैसखा पता ना मिलीं जिथु पोरमेश्‍वर ऐ तेसि उठा लोवां थिया, ओरो तैसखै उठाये जाणौं सै ओगोडियो तैसखै ऐजे गहाही दै गोये थै कै तेणै पोरमेश्‍वर खै खुश किया।
\v 6 ओरो विश्‍वास बिणा तैसे खुश कोरणा अनहोना ओसो, जिथु पोरमेश्‍वर कै दोरैं आणैवाल़ै खै विश्‍वास कोरणा चेई कै सै ओसों,ओरो आपणै खोजणैवालों खै प्रतिफल़ देंवं ऐ।
\v 7 विश्वास लेई नूह ऐ तिनु बातों खै बारैं में जु तेसि समय देखियों ना पोडों थै,चितोऊवां पायेबा भोक्तै खै साथै आपणै घोरणै खै बोचावं कारिये जहाज बोणवां ओरो तैसखै कारिये तेणै संसार खै दोषी ठोहरोंवां ओरो तेसि धर्म खा वारिस होवा जु विश्‍वास लेई होवं।
\v 8 विश्वास लेई अब्राहम जोबे बुलाया गोंवा तौ आज्ञा मानियों ऐशणै ठांव निकलै गोवां,तेसि मीरास में दै लाणैवाला़ थिया,कै ओऊं कोकें जावं, तोबै भै निकलै़ गोवां।
\v 9 विश्‍वास लेई तेणै प्रतिज्ञा कोरिदै देश दै पोराए देश दै पोरदेशी खै समान रोयो बा इसहाक ओरो याकूब सोहित,जु तैसखै साथै तेसि प्रतिज्ञा खै वारिस थियें, तोम्‍बूओ दै रोथं वास किया।
\v 10 जिथु से तियों मोजबूत नीववाल़ै गांव खै बाट जोहं थिया, जिथखा रोचणैवाला़ ओरो बौणाणैवाला़ पोरमेश्‍वर ओसो।
\v 11 विश्‍वास लेई सारा ऐ आपि बूढै होणों पांदी भै सुजणों खै शोक्तै पाये जिथु तेणै प्रतिज्ञा कोरणैवाल़ै खै साच्‍चा जाणा थिया।
\v 12 इथकारिये ऐकैई आदमै लैई, जु मोरदा शा थिया, आसमान खै तारों ओरो सोमुरद खै भेरिक बालू खै साय अवगिणित पीडी पोयदा होयें।
\v 13 ऐज सोबे विश्‍वास ही ऐ खै दोशा दै मोरें,ओरो तिनुऐं प्रतिज्ञा कोरिदै चीजों नै पायें,पोरो तिनु दूर दै, दैखियो बा खुश होयें ओरो मन कै आमु धोरतै पांदी पोरदेशी ओरो बाहरै ओसो।
\v 14 जु ऐशणैं बातों बोलो, सै प्रोगट दिखाऊवा कोरो ऐ कै स्वदेश आपणै देश खै खोज दै ओसो।
\v 15 ओरो जेसि देश दा सै निकलै़ ओवें थियें,जै तैस कै सुधि कोरो तौ तिनु पाछुं जाणौं खा मोका थिया।
\v 16 पोरो सै ऐकी बोडी ओरो स्वर्गीय देश खै अभिलाषी ओसो, इथकारियें पोरमेश्‍वर तिनखा पोरमेश्‍वर कहलाणौं में तिनंदा ना शरमावं,जिथु तेणै तिनखै कारिये एक नगेर तैयार कोरा।
\v 17 विश्वास लेई अब्राहम ऐ, पोरखणा खै समय दै,इसहाक खै बलिदान चोढोवां,ओरो जेणैं प्रतिज्ञाओं खै साच्‍चों माणों थिया।
\v 18 ओरो जिथलेई ऐजो बोलो गोऊं इसहाक लेई तेरा वंश कोहलान्‍दा सै सेजा ऐ आपणै इकलौतै खै चोढादा लागा।
\v 19 जिथु तेणै मान लौं,कै पोरमेश्‍वर सामर्थी ओसो,कै तेसि मोरदै मुझदा जिऊंदा कोरा,ओरो तिनुऐं मुझदै उदाहरण कै बातों पांदी सै तैसि ओटियों मिला़।
\v 20 विश्‍वास लेई इसहाक ऐ याकूब ओरो एसाव खै आणैवाल़ै बातौं खै बारै में आशीष दै।
\v 21 विश्‍वास लेई याकूब ऐ मोरियो दै बैई युसूफ खै दुईनै बेटे मुझदै एकी एकी खै आशीष दै ओरो आपणै लाठी खै एक ढोबै पांदी सहारा लोयेबा दण्‍डवत।
\v 22 विश्वास लेई युसूफ ऐ, जोबै सै मोरणौं पांदी थिया, तौ इत्राएल़ खै सन्‍तान खै निकलै जाणौं खै खोबर खै ओरो आपणै आडकियों खै बारै में आज्ञा दै।
\v 23 विश्वास लेई मूसा खै मां-बापू ऐ तैसखै पोयपा होणों खै बात तीन मिनै तोडी चुरियों राखा, जिथु तिनुऐं देखो कै बालक शोबला ओसो,ओरो सै राजा खै आज्ञा दै ना डोरी।
\v 24 विश्‍वास लेई मूसा ऐ सयाणा होयेबा फिरौन खै बेटी खा बेटा कहलाणौं सै मौना कौरो।
\v 25 इथकारिये कै तेसि पाप दै देणी दुसों खै सुख भोगणों सै पोरमेश्‍वर खै लोगों खै साथै दु:ख भोगणा जादा बोडिया लागा।
\v 26 तेणै मसीह खै कारिये फिटकिणु होणों खै मिस्‍त्र खै भण्‍डार दा बोडा धन सोमझा,जिथु तैसखै आंखि फल़ पाणों कै डोवें लागियोदै थै।
\v 27 विश्‍वास लेई राजा खै गुस्‍सा दा ना डोरेबा तेणे मिस्त्र खै छोड़ दियुं,जिथु सै ना देखियोदै खै माणौ देखियोदां मोजबूत रोवां।
\v 28 विश्वास लेई तेणे फसह ओरो खून छिडकोणों खै विधि मानै,कै पहिलोठों का नाश कोरणैवाला़ पांदी हाथ ना डालों।
\v 29 विश्‍वास लेई सै लाल सोमुद्र खै पांडै ऐशै ओट गोवें,जेशै शुखै माटी पांदी सै ओरो जोबै मिस्‍त्रियों ऐ ऐशकेईं कोरणौं चोऊं तौ सोबे डोबेयों मोरै।
\v 30 विश्वास लेई यरीहों खै शहरपनाह, जोबे सै सात दुसों तोडीं तैसखा चोक्कर लायों,तौ सै गिर पोडै।
\v 31 विश्वास लेई राहाब वेश्‍या आज्ञा ना मानणैवाल़ै खै साथै नाश ना होई, इथकारिये कै तियें भदियों लाणैवालें खै आच्छै सा राखै थियै।
\v 32 ऐबे होजों का बुलू,जिथु समय ना रोये कै गिदोन खा ओरो बाराक ओरो शिमशोन खा ओरो यिफतह खा ओरो दाऊद ओरो शमूएल़ खा ओरो भविष्‍यव्दक्‍ताओ बोलणैवाला़ खा वर्णन कोरूं।
\v 33 तिनुंऐ विश्‍वास ही लेई,राज्‍य जीते,धर्म खै काम कियें प्रतिज्ञा कोरियोदै चीजों पेईं कै,शेहरों खै मुंह बोन्‍द कियैं।
\v 34 आग कै लपक लौ खै ठांडें कै,तोलवार खै धार लेई बच निकलै़ गोवें, निर्बलता दै बलबन्‍त होवें,लोडायें दै वीर निकलैं विदेशियों खै फोजियों खै मारियों भोगोवें।
\v 35 बेटमाणिश ऐ आपणै आपि मोरदै खै ओटियों जीवदा पोयें, किशै तौ मार खायें-खायों मोर गोवें ओरो छुटकारा ना चेईं,इथकारिये कै बोडा नोवें जन्म खै भागी होवं।
\v 36 केई एक मजाक दै उडायें जाणों,ओरो कोडें खाणों ओरो बाधैं जाणौं,ओरो कैद दै पोडणौ खै कारिये पोरखै गोवें।
\v 37 पथराव कियें गोवें,आरै लेई चीरै गोवें, तिनखै परीक्षा लोयें गोयें, तोल़वार लेई मारैं गोवें,सै गरीबै दै,ओरो कोले़श दै,ओरो दु:ख भोगदै बेई, भेडों ओरो बाकरियों खै खाल़ लोपैटियों उठोडै-पुठोडैं मोरदै- मोरदै फिरै घुमै।
\v 38 ओरो जोगलों,ओरो पहाडों, ओरो गुफाओं,ओरो धोरतै खै दरारों में दै भोंटकोन्दै घुमैं सोसांर तिनखै लायक ना थैं।
\v 39 विश्‍वास लेई बा इनु सोबि खै बारै में आच्छै गवाही दै राये,तोबै भै तिनु प्रतिज्ञा खै कोसियोदै चीज ना मिली।
\v 40 जिथु पोरमेश्वर ऐ आमारै कारिये ओगोडियों ऐं एक आच्छै बात ठोहरायै राखै,कै सै आमारै बिना सिध्दता (पूरै) खै नै पोऊंचों जांव।
\c 12
\p
\v 1 इथकारिये जोबै कै गहाहों खा ऐशणा बोडा बादल़ आमु खै घरैं होयें तौ आओ,होर एक रोकणैवाल़ै चीज़ ओरो उलझाणैवाल़ै पाप खै दूर कोरियों सैजै दौड जिनदै आमुऐ दोऊडुनु,धीरज सै दोऊडों।
\v 2 ओरो विश्वास खै कर्ता ओरो सिध्द कोरणैवाल़ै यीशु खै ओरो ठोवै ताकेयां रोवं,जेणै तेसि खुश कारियें जु तैसखै आगै धोरो थिया,फिटकियों किछै फिकोर नै कोरिया क्रुस खा दु:ख सोऊवां,ओरो पोरमेश्‍वर कै सिहासन खै सोयें ठोवें जा बोठा।
\v 3 इथकारिये तेसि पांदी ध्‍यान कोरो,जेणै आपणै विरोध दै पापियों खा इशै विरोध सह लोवां कै तुयें निराशा होयों बा साहस नै छोडै दों।
\v 4 तुंऐ पाप लेई लोड़दै बेई तेसियादै ऐशणै मुठभेट नै कै तोआरा खून बोहूवां।
\v 5 ओरो तुंऐ तेसि उपदेश खै,जु तुंओ खै बेटों सांय देयें जावं, बैसरे गोवें ऐ,हे मेरे बेटे प्रभु खै ताड़ना खै होल़कै बात नै जाणै, ओरो जोबै ऐ तोखै घुडके तौ साहस नै छोड़ै।
\v 6 जिथु प्रभु जैसियारै प्यार कोरो तैसखै ताड़ना भै कोरो ऐ, ओरो जेसि बेटा बाण लोवं,तेसिखै कोडें भै लावं।
\v 7 तुंऐ दु:खों खै ताडंना सोमझियों सह लौ, पोरमेशश्‍वर तुंओ बेटा जाणेबा तोआरै साथै व्यवहार कोरो ऐ सै सेजा कुणजा बेटा ओसो,जैसखै ताडंना पिता ना कोरो।
\v 8 जे सै ताड़ना जिथखै भागी सोबै होवें, तोआरै ना होयें तौ तुऐ बेटे नै, पोरो गोन्‍दै काम खै सन्तान ठोरैं ओसो।
\v 9 तेई जोबै कै आमारै शोरिरो खै पिता भै आमारै ताड़ना कोरिया कोरो थिये, ओरो आमुऐं तिनखा आदर कोरै,तौ का आत्माओं खै पिता खै ओरों भै अधीन नै रोवं,जिथलेईं आमु जीवदै रोवं।
\v 10 से तौ आपणै-आपणै सोमझ कै अनुसार थोडें दुसों कारिये ताडना कोरो थिये, पोरो सै तो आमारै फायदै कारिये कोरो ऐ,कै आमु भै तैसखै पवित्रता खै भागी होयें जावं।
\v 11 आज मैं होर बान्‍त खै ताड़ना खुशैं खै नै पोरो शोक खै बात देखियों पोडो़,तोबै भै जु तैसखै सोन्‍दै-सोन्‍दै पाक्‍कै होयें गोवें ऐ,बाद में तिनु चैन खै साथै धर्म खा प्रतिफल़ मिलों ऐ।
\v 12 इथकारिये ढील़े हाथों ओरो नरम घुटनों खै सीधै कोरो।
\v 13 ओरो आपणै लाथौं कारिये सीधै बाट बोणवं कै लोगडा़ भोटकै नै जावं पोरो आच्‍छै सै ठीक होये जांव।
\v 14 सोब यारै मेल़ मिलाप सै रोवं, ओरो तियों पवित्रता खै खोजी होवं जिथखै बिना कुणिये प्रभु खै बिल्कुल ना देखन्दा।
\v 15 ध्यान लायों दैखन्‍दै रोवं,ऐशणै होवं कै, कुणिये पोरमेश्‍वर कै अनुग्रह लेई पाछुं रोयें जावं,या कुणिये कड़वी जोड़ पिटियों खै दु:ख देंवं, ओरो तैसखै कारिये हितै लोग बुरै होयें जावं।
\v 16 ऐशे नै होवं कै आदमै बुरै काम या एसाव सायं अधर्मो होवं,जेणे एकी बेई खै खाणों खै बोदल़ै आपणै एकलोतै होणों खा पद बेच दिया।
\v 17 तुओं जाणों ऐ कै बाद में जोबै तेणे आशीष पाणैं चेईं तौ बैकार गिणै गोवां,ओरो आंसू बहाये-बहाये बा खोजणो पांदी भै मन फिराणों खा मोका तेसि ना मिलिं।
\v 18 तुऐं तौ तेसि पहाड खै दोरै,जु छोयें जायें साखो थियु,ओरो आगै लेई तेज थिया,ओरो काले़ घोटा ओरो इंनारै,ओरो आंधी खै दोरै।
\v 19 ओरो तुरही खै आवाज,ओरो बोल़णैवाल़ै कै ऐशणै शब्द खै दोरै नै ओवें,जिनखै शुणैवाल़ै ऐ विनतै कै ऐबे आमु यारै होजों बातों नै कोरै जांव।
\v 20 जिथु से तियों आज्ञा खै ना सह सोखो,जै कुणिये गोरु भै पहाडों खै छुओ तौ तिंत पांदी पथरावं किया जावं।
\v 21 ओरो सै दर्शन ऐशणा डोराणा थिया,कै मूसा ऐ बोलों ओऊं बोहिता डोरूं ओरो कामणियुं।
\v 22 पोरो तुंऐ सिय्योन खै पहाडों खै दोरै ओरो जीवदै पोरमेश्‍वर खै नगर, स्वर्गीय यरुशलेम,खै दोरै ओरो लाखों स्वर्गदूतों।
\v 23 ओरो तिनु आगला खै साधारण सभा ओरो कलीसिया,जिनखै नावं स्वर्ग दै लिख रायें,ओरो सोबि खै न्‍यायी पोरमेश्‍वर कै दोरै ओरो सिध्द कोरयोदै धर्मियों कै आत्माओं।
\v 24 ओरो नोयें वाचा खै मध्यस्‍थ यीशु ओरो छिड़कोणों खै तेसखै दोरै आये रोवें,जु हाबिल़ खै खून लेई बोडैं बातों बोलों ऐ।
\v 25 सावधान रोवं,ओरो तेसि बोलणैवालै़ खै शै दै मुंह फेरो,जिथु सेजे लोग जोबे धारतै पांदी खै चेतावानी देणैवाल़ै सै मुहं मोडियों न बच सोखो,तौ आमु स्वर्ग पांदी से चेतावानी देणैवाल़ै सै मुहं मोडियों कैशे बोच सोखुं।
\v 26 तेसि समय तौ तैसखै शब्द लेई धौरते खै हिलायें दै,पोरो ऐबे तेने ऐजी प्रतिज्ञा कोरै, एक बेईं ओटियों ओऊं ना बेईस धोरतै खै पोरो आसमान खै भै हिलायें देन्‍दा।
\v 27 ओरो ऐजा शब्द एक बेई ओटियों इयों बातों खै प्रोगट कोरो कै जु चीजों हिलायें ऐ जावं,सै बोणायादै चीजों होणौं कारिये टोल़ जान्‍दै,तोबै जु चीजों हिलाई नै जावं,सै अटल़ बोणियो रोंवं।
\v 28 इथकारिये आमु इंयो राज्‍य खै पायेबा जु हिलाणौं खा नै क्रतज्ञ होवं,ओरो भोक्‍तै,ओरो डोर सोहित पोरमेश्‍वर खै ऐशणै आराधना कोरो जिथलैई सै खुश होवं ऐ।
\v 29 जिथु आमारा पोरमेश्‍वर खत्‍म कोऱणैवाल़ै आग ओसो।
\c 13
\p
\v 1 भाईचारै खै प्यार बोणियो रोंवं।
\v 2 मेहमानो कै इज्‍जौत कोरणैं नै बैसरिया,जिथु इथकारिये ऐसकै कारिये किछै लोग ऐ ओंजाणै में स्वर्गदूतों का आदर सोत्कार कौरिया ऐ।
\v 3 केदियों खै ऐशणैं याद कोर लोंवं कै मानों तिनखैं साथि तुऐं भै कैद ओसो,ओरो जिनखै साथै बुरा व्‍यवहार कोरै जावं,तिनखै भै ऐजों समझियों बा याद कोरै कै आमारी भै शोरिर ओसो।
\v 4 शादी सोबि मुझी दै इजौत खै बात समझै जांव,ओरो शादी बिछाणा साफ रोंव, जिथु पोरमेश्‍वर बुरै काम ओरो पऱर्त्रीगामियों खा न्‍याय कोरदा।
\v 5 तोआरा स्‍वभाव बिना लोभ का होंव, ओरो जु तुआगै ओसो, तिथ पांदी सबर कोरो, जिथु तेने आपि बोल़ रायें, ओऊं तोखै कोलोई ना छोड़दा,ओरो कोलोई तोखै त्यागंदा।
\v 6 इथकारिये आमु निडर होयों बा, बुलू,प्रभु मेरा सहायक (साथै) ओसो, ओऊं ना डोरदा, आदमै मेरा का कोर सोखों।
\v 7 जु तोआरै अगुवें थियें,ओरो जिनुऐ तुओं पोरमेश्‍वर खा वचन शुणोबां,तिनु याद राखों ओरो ध्यान से तिनखै चाल़ चोल़न खा ओन्त देखिया तिनखै विश्‍वास का शुणो कोरो।
\v 8 यीशु मसीह दोतियों ओरो ऐलों ओरो युगानुयुग (होमेशा) एक शा ओसो।
\v 9 केई बान्त खै ओकै बान्त उपदेशो से नै भोरमाया जाओ, जिथु मन का अनुग्रह लेई मोजबूत रोणा भोला़ ओसो, ना कै तिनु खाणों खै चीजों लैई जिथलेई काम राखणैवाल़ै खै किछै फायदा ना होयै।
\v 10 आमारै एक ऐशणै वेदी ओसो,जिथ पांदी खाणो खा होक तिनु लोगों खै नै, जु तोम्बू खै सेवा कोरो ऐ।
\v 11 जिथु जिनु गोरू खा खून महायाजक पाप बलि कारिये पवित्र ठांव दा लै जांव ऐ, तिनखै देह छावनी खै बाहरै जोलायें जावं ऐ।
\v 12 इथकारिये यीशु ऐ भै लोगों खै आपणै ही खून खै कारिये पवित्र कोरणो कारिये फाटक दवार खै बाहरै दु:ख उठोवां।
\v 13 इथकारिये आओ तेसखै निन्दा आपणै आपि पांदी लोयेबा छावनी खै बाहरै तैसखै दोरैं निकल़ै गोवें।
\v 14 जिथु इथै आमारा कुणियें ऐकी नगर ना पोरो आमु एक आणैवाल़ै नगर खै खोज दै ओसो।
\v 15 इथकारिये आमु तैसखै बौदल़ै स्‍तुर्तिरूपी बलिदान, ओरो तिनु होठों खा फल़ जु तैसखै नावं का स्‍वीकार कोरो ऐ, पोरमेश्‍वर खै होमेशा चोढाया कोरो।
\v 16 भोलायें कोरणें ओरो उदारता दिखाणा नै बिसरों, जिथु पोरमेश्‍वर ऐशणै बलिदानों लेई खुश होवं।
\v 17 आपणै अगुवों खै आज्ञा मानों ओरो तिनखै अधीन रोवं,जिथु सै तिनखै सायं तौआरै शोरिर कारियै जागदै रोवं जिनु लेखा देणा पोडदा,सै ऐजै काम खुशी सै कोरो, ना कै ठंडी सांस लो-लो बा,जिथु इयो दोशा में तुओं किछै फायदा नै आथि।
\v 18 आमारै कारिये,प्रार्थना कोरदै रोंवं, जिथु आमु भोरोशा ओसो कै आमारा विवेक (मन) साफ ओसो,ओरो आमु सोबि बातों में दै आच्‍छै चाल़-चोल़ण चावं ऐ।
\v 19 प्रार्थना कोरणों कारिये ओऊं तुओं ओरो होजों भै समझोऊं ऐ कै ओंऊं तावला़ तोवारै दोरै ओटियों आयै सोखुं।
\v 20 ऐबे शान्‍तिदाता पोरमेश्‍वर,जु आमारैं प्रभु यीशु खै जु भेडों का महान रोखवाला़ ओसो सनातन वाचा खै खून कै गुणो लैई मोरिदै मुझदा जोलायें बा पाछुं लियौबां।
\v 21 तुओं होर एक भोल़े बात दै सिध्द कोरो,जिथलेई तुऐं तैसखै मोरजै पूरै कोरो,ओरो जु किछै तैसखै पोसन्‍द आवं,तिथु यीशु मसीह खै कारिये आमु में पोयदा कोरो,तेसि खै मोहिमा होमेशा होन्‍दैं रोवं।आमीन।
\v 22 हे भाइयों,ओऊं तुंओ शै विनतैं कोरूं ऐ कै इयो उपदेश खै बातों खै सह लो,जिथु मोये तुंओ बोहत खोलेयों देख रायें।
\v 23 तुओं ऐजो याद होवं कै तीमुथियुस,आमारा भाई दूर रोये गोवा ओरो जै सै तावला आयें गोवा तो ओऊं तेसखै साथै तुओं सै यारै भेट मिलदा कोरदा।
\v 24 आपणै सोबै अगुवों ओरो सोबै पवित्र लोगों खै नमशकार बोलो़,इटलीवाले तुंओ नमशकार बोलो ऐ।
\v 25 तुऐं सोबि पांदी अनुग्रह होन्‍दा रोवं।
