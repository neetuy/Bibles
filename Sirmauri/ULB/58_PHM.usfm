\id PHM
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  फिलेमोन
\toc1  फिलेमोन
\toc2  फिलेमोन
\mt1  Philemon
\mt1 फिलेमोन
\c 1
\p
\v 1 पौलुसों की ओरो सै जु मसीह यीशु का कोएदै ओसो, ओरो भाई तीमुथियुस  कै ओरो सै ओमारे प्यारै सहयोगी फिलेमोन,
\v 2 ओरो बोईण अफफिया, ओरो ओमारे साथै योध्दा अरखिप्पुस ओरो फिलेमोन कै धोरौ कै कलिसिया कै नांव
\v 3 ओमारे बापु पोरमेश्वर ओरो प्रभु यीशु मसीह कै ओरो सै अनुग्रह ओरो शान्तै तुंओ भेटया कोरो।
\v 4 हांव पोरमेश्वरो का धोन्यवाद कौरु, ओरो आपणी प्रार्थनाओं में भी ताखै याद कौरु,
\v 5 क्योंकि हंव तेरे तेसी प्यार ओरो विश्वास कै चौर्चा शुणौऊँ, जु सौब पवित्र लोगौ कै साथै ओरो प्रभु यीशु पान्दी ओसो।
\v 6 हांव प्रार्थना कौरु कै विशवाशो दा तेरा सहयोगी हौणा, तोवारी सौब भोलाई की पोछयाण में,  मसीह कै लिऐ शोकतीशाली होंव।
\v 7 क्योंकि ओ भाईयो, मुखै तेरे प्यारो लेई बोहोत खोशै ओरो शानतै भेटौ, ईथुकारिऐ कै तेरे कारण पवित्र लोगौ कै मौन हौरे-भोरे होऐ गोवे।
\v 8 एसलिऐ जै मुखै मसीह में बोडा साहस ओसो कै जु बात ठिक ओसो, तेसकी आज्ञा ताखै दिंयु।
\v 9 तौ भै मुखै बुडै पौलुस खै जु ऐबे मसीह यीशु कै लिऐ कोएदै ओसो, ऐजौ होजौ भै भोला जाणै पौंऊ कै प्यार सै बैनतै कौरु।
\v 10 हांव आपणै नानडिया उनेसिमुस कै लिऐ, जु मेरे कारण मेरी कोएदौ दा पोएदा होऐ रोवा, तांव केई दै बेनतै कौरु।
\v 11 सै तौ आगै तेरे किछे कामो का ना थिया, पोरो ऐबे तेरे ओरो मेरे दुईने कै बोडै काम कै ओसो।
\v 12 तेसी खै यानी जु मेरे दिलो का टुकडा ओसो, मौंऐ तांव देऐ दिया।
\v 13 तेसी खै हांव आपणै ही धोरै राखणा चोंऊ थिया कै सै तेरे ढोबो शै जु ईंयो कोएदै दै जु सुसमाचार कै कारण ओसो, मेरे सेवा कोरेया।
\v 14 पोरो मुंऐ तेरे इच्छा कै बिना किछे भै कोरणौ ना चौंऊ, कै तेरे ऐजै कृपा दबाव लेई ना पोरो खुशी सै होंव।
\v 15 क्योंकि का जाणनौ कै सै तांव केंई दै कुछ दुस तोडी कै लिऐ ऐसी कारण औलग हौवा कै हमेशा तेरे नोजदीक रोंव। 
\v 16 पोरो ईबी दूडा सेवक कै जैशणा ना यानी दास सै भै बोडा, यानी भाई कै जैशणा रोंव, जु मेरा तौ खास प्यारा ओसो ही, पोरो ऐबे शोरिरो में ओरो प्रभु में भै, तेरा खास प्यारा होंव। 
\v 17 ऐशेखै जै तु मुखै आपणा सोहेयोगै सोमखै, तौ तेसी ऐशेखै स्वीकार कौर जेशेखै मुखै।
\v 18 जै तेने तेरा कुछ नुकसान कोरै राखा, या तेसी पान्दी तेरौ किछे बोठौऐ, तौ मेरे नांव पान्दी लेखै देएया।
\v 19 हांव पौलुस आपणै हाथौ लेई लेखै लौ कै हांव आपी भोरै दोंवबा, ओरो ईथके बोलणौ कै किछे  जोरुरत ना कै मेरा कोर्जा जु मुँ पान्दी ओसो सै तु ही ओसो।
\v 20 ओ भाइयों, ऐजै खौशै मुखै प्रभु में तेर ढोबोशै भेटौ। मसीह दा मेरे जीयोखै हौरा भोरा कोरै दोंव।
\v 21 हांव तेरे आज्ञाकारी होणौ का भरोसा कोरेबा ताखै लेखै लौ, ओरो ऐजौ जाणुऐं कै जु किछे हांव बुलुऐ, तु तेथुदू भै बोडैबा कौरला।
\v 22 ओरो ऐजौ भै कै मेरे लिऐ ठोहरणौ कै जौगा तेयार राखैया। मुखै आशा ओसो कै तोवारी प्रार्थनाओं कै द्वारा हांव तुंओ खै देऐ दिया जांऊबा।
\v 23 इपफ्रास, जु मसीह यीशु में मेरे साथै कोएदै ओसो,
\v 24 ओरो मरकुस ओरो अरिस्तर्खुस ओरो देमांस ओरो लुका जु मेरे सहयोगी ओसो, इनका ताखै नमस्कार।
\v 25 ओमारे प्रभु यीशु मसीह का अनुग्रह तोवारे आत्मा पान्दी होन्दा रोंव। आमिन
